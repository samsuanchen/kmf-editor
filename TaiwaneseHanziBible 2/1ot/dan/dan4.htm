<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>但以理書-4</title>
</head>
 <BODY TEXT="#000000" BGCOLOR="#FFFFFF" LINK="#0000FF" VLINK="#800080" ALINK="#FF0000"><hr>
 <h1 align=center>
但 以 理 書</h1>
 <table>
<tr>
<td valign=top>
<font size=+2>
章</font>
<td>
<font size=+1>
<a href="dan1.htm">
1</a>
<a href="dan2.htm">
2</a>
<a href="dan3.htm">
3</a>
 </font>
 <font size=+2 color=red>
4 </font>
 <font size=+1>
<a href="dan5.htm">
5</a>
<a href="dan6.htm">
6</a>
<a href="dan7.htm">
7</a>
<a href="dan8.htm">
8</a>
<a href="dan9.htm">
9</a>
<a href="dan10.htm">
10</a>
<a href="dan11.htm">
11</a>
<a href="dan12.htm">
12</a>
 </font>
</table>
<p>
 <table>
 <tr>
<td valign=top>
<font size=-1>
4:1</font>
<td><u>尼布甲尼撒</u>王頒詔(pan-chìàu)互天下諸個百姓、諸個國、諸個腔口的人講：「願恁大享受平安！
<tr>
<td valign=top>
<font size=-1>
4:2</font>
<td>至高的上帝所行佇我的神蹟奇事，我歡喜宣佈。
<tr>
<td valign=top>
<font size=-1>
4:3</font>
<td>大啊，伊的神蹟！豐盛啊，伊的奇事！伊的國是永遠的國；伊的權柄到代代！
<tr>
<td valign=top>
<font size=-1>
4:4</font>
<td>「我──<u>尼布甲尼撒</u>佇我的厝，安然徛起佇我的王宮宴樂。 
  <tr>
<td valign=top>
<font size=-1>
4:5</font>
<td>我夢見一個夢，互我驚惶。我佇眠床裡(nih)的思想，及心內的異象，互我迫腹。
<tr>
<td valign=top>
<font size=-1>
4:6</font>
<td>所以我出令召(lēng-tiàu)<u>巴比倫</u>一切智慧的人到我的面前，教<img src="../in.jpg" width="16" height="16" align="absbottom" />解明彼個夢互我知。 
  <tr>
<td valign=top>
<font size=-1>
4:7</font>
<td>對按呢許個博士、術士、<u>迦勒底</u>人、占卜(chiam-pok)者攏入來，我將彼個夢當面給<img src="../in.jpg" width="16" height="16" align="absbottom" />講，總是<img src="../in.jpg" alt="" width="16" height="16" align="absbottom" />無解明互我知。 
  <tr>
<td valign=top>
<font size=-1>
4:8</font>
<td>路尾有<u>但以理</u>，照我的上帝的名稱做<u>伯提沙撒</u>的，到我的面前，伊的心內有諸個聖的上帝的神，我用夢給伊講： 
  <tr>
<td valign=top>
<font size=-1>
4:9</font>
<td>『博士長<u>伯提沙撒</u>啊，因為我知你的心內有諸個聖的上帝的神，無一項祕密的事互你為難。今著將我夢中所看見的異象及伊的解明來給我講。』 
  <tr>
<td valign=top>
<font size=-1>
4:10</font>
<td>「我佇床裡心內的異象是諸個：我啲看，看見地的中間有一欉樹，極其高。
<tr>
<td valign=top>
<font size=-1>
4:11</font>
<td>彼欉樹漸漸大，閣堅固，高到抵(tú)天，地的極頭也會看見，
<tr>
<td valign=top>
<font size=-1>
4:12</font>
<td>伊的葉茂盛(bō-sēng)，果子真多，彼內面有眾生的食物；田野(chhân-iá)的走獸住佇伊的蔭影，空中的飛鳥歇佇伊的枝；見有血氣者對伊得著食。
<tr>
<td valign=top>
<font size=-1>
4:13</font>
<td>「我佇眠床，佇我心內的異象，看見有一個守望閣是聖者對天落來。
<tr>
<td valign=top>
<font size=-1>
4:14</font>
<td>大聲叫講：『剉(chhò)彼欉樹！砍(khám伊的枝！搖落伊的葉！拍(phah)散伊的果子！互走獸離開伊的下面，互飛鳥離開伊的枝。 
  <tr>
<td valign=top>
<font size=-1>
4:15</font>
<td>總是著留伊的根頭佇地裡，用鐵及銅的環縛伊佇田裡新發的草中，用天的露水濕<img src="../tam.jpg" width="16" height="16" align="absbottom" />(sip-tâm)伊，也互伊及走獸有份佇地上的草場， 
  <tr>
<td valign=top>
<font size=-1>
4:16</font>
<td>互伊的心，變做呣是人的心，也用獸的心互伊，互伊歷過七個時期。
<tr>
<td valign=top>
<font size=-1>
4:17</font>
<td>這是諸個守望者所定著的命，諸個聖者所出的令，互眾生知至高者掌管人的國，也照家己的意思用國賞賜人，也用至微細的人設立做主。』
<tr>
<td valign=top>
<font size=-1>
4:18</font>
<td>「這是我──尼布甲尼撒王所看見的夢。<u>伯提沙撒</u>啊，你著解明伊；因為我國內一切智慧的人，攏<img src="../boe.jpg" width="16" height="16" align="absbottom" />會解明互我知，只有你會，因為恁心內有許個聖的上帝的神。」
<tr>
<td valign=top>
<font size=-1>
4:19</font>
<td>彼時稱做<u>伯提沙撒</u>的<u>但以理</u>卬愕(gông-ngia̍h)有許久，心內迫腹。王對伊講：「<u>伯提沙撒</u>啊，呣免為著彼個夢及伊的解明來迫腹。<u>伯提沙撒</u>就應講，願彼個夢歸佇怨恨你的，彼個解明歸佇你的對敵。 
  <tr>
<td valign=top>
<font size=-1>
4:20</font>
<td>你所看見的樹漸漸大，閣堅固，高到抵天，地的極頭也會看見；
<tr>
<td valign=top>
<font size=-1>
4:21</font>
<td>伊的葉茂盛，伊的果子真多，彼內面有眾生的食物；田野的走獸住佇伊的下面；空中的飛鳥歇佇伊的枝。
<tr>
<td valign=top>
<font size=-1>
4:22</font>
<td>「王啊，此欉樹就是你。你漸漸大閣堅固，你的強大漸漸進步到抵天，你的權柄到佇地極。
<tr>
<td valign=top>
<font size=-1>
4:23</font>
<td>王既然看見有一個守望閣是聖者對天落來，講：『著剉(chhò)彼欉樹來毀壞伊，總是著留伊的根頭佇地裡，用鐵及銅的環縛伊佇田裡新發的草中，用天的露水濕<img src="../tam.jpg" alt="" width="16" height="16" align="absbottom" />(sip-tâm伊，也互伊及走獸有份，歷過七個時期。』 
  <tr>
<td valign=top>
<font size=-1>
4:24</font>
<td>王啊，彼個解明是按呢：閣至高者的命令欲到我的王，我的主也是按呢。
<tr>
<td valign=top>
<font size=-1>
4:25</font>
<td>你欲受趕出離開人，及田野的走獸相及徛起，也欲互你食草親像牛，互天的露水濕<img src="../tam.jpg" alt="" width="16" height="16" align="absbottom" />(sip-tâm)，也欲歷過七個時期。到你知至高者掌權人的國，也照家己的意思用國賞賜人。 
  <tr>
<td valign=top>
<font size=-1>
4:26</font>
<td><img src="../in.jpg" width="16" height="16" align="absbottom" />既然(ki-jiân)吩咐樹的根頭著留啲，到你知諸個天啲掌權的時，就你的國必定閣歸佇你。 
  <tr>
<td valign=top>
<font size=-1>
4:27</font>
<td>王啊，今求你歡喜接納我的苦勸，用行公義來斷絕(toān-choa̍t)你的罪過，用憐憫喪鄉人來除去你的過失，豈採(kiám-chhái)你的平安會久長。」
<tr>
<td valign=top>
<font size=-1>
4:28</font>
<td>諸個事攏應驗佇<u>尼布甲尼撒</u>王。 
  <tr>
<td valign=top>
<font size=-1>
4:29</font>
<td>到十二月滿，伊行遊佇<u>巴比倫</u>的王宮。 
  <tr>
<td valign=top>
<font size=-1>
4:30</font>
<td>王講：「這豈呣是大的<u>巴比倫</u>，我用我大力(la̍t)的權，也為著我的威嚴的榮光來起的，做本國的宮殿嗎？」 
  <tr>
<td valign=top>
<font size=-1>
4:31</font>
<td>此個話猶久佇王的嘴的時，有聲對天落來，講：「<u>尼布甲尼撒</u>王啊，有話給你講，國位已經離開你啦。 
  <tr>
<td valign=top>
<font size=-1>
4:32</font>
<td>你欲受趕出離開人，及田野的走獸相及徛起，也欲互你食草親像牛，也欲歷過七個時期。到你知至高者掌管人的國，也照家己的意思用國賞賜人。」
<tr>
<td valign=top>
<font size=-1>
4:33</font>
<td>就彼時代誌應驗佇<u>尼布甲尼撒</u>，伊受趕出離開人，食草親像牛，身軀互天的露水濕<img src="../tam.jpg" alt="" width="16" height="16" align="absbottom" />，到伊的毛發，親像鷹鳥的毛；伊的指甲長，親像鳥的爪(jiáu)。 
  <tr>
<td valign=top>
<font size=-1>
4:34</font>
<td>許個時日已經滿，我──<u>尼布甲尼撒</u>攑目向天，我的靈性就閣復倒，我就祝謝至高者，謳咾尊榮永活者。因為伊的權是永遠的權；伊的國到代代。
<tr>
<td valign=top>
<font size=-1>
4:35</font>
<td>地上徛起的百姓伊看做無；佇天裡的軍隊及地上徛起的百姓中，伊攏照家己的意思行代誌。無人會阻擋伊的手，抑是問伊講，你做甚麼啊？
<tr>
<td valign=top>
<font size=-1>
4:36</font>
<td>彼時，我的靈性閣復倒，我的威嚴、榮耀閣歸佇我，做我的國的榮光；我的謀士及大臣也來朝見我。我的國位閣堅固，大權柄閣加添佇我。
<tr>
<td valign=top>
<font size=-1>
4:37</font>
<td>今我──<u>尼布甲尼撒</u>謳咾尊敬、稱呼天頂的王；因為伊所做的攏真實，伊所行的攏公平。許個行佇驕傲者，伊會給<img src="../in.jpg" alt="" width="16" height="16" align="absbottom" />降低。 
  </table>
 <center>
 <hr>
 <a href="../hb5.php">回聖經目錄</a><br>
 </center>
 <p>
 </body>
 </html>
 
