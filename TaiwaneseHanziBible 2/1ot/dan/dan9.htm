<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>但以理書-9</title>
</head>
 <BODY TEXT="#000000" BGCOLOR="#FFFFFF" LINK="#0000FF" VLINK="#800080" ALINK="#FF0000"><hr>
 <h1 align=center>
但 以 理 書</h1>
 <table>
<tr>
<td valign=top>
<font size=+2>
章</font>
<td>
<font size=+1>
<a href="dan1.htm">
1</a>
<a href="dan2.htm">
2</a>
<a href="dan3.htm">
3</a>
<a href="dan4.htm">
4</a>
<a href="dan5.htm">
5</a>
<a href="dan6.htm">
6</a>
<a href="dan7.htm">
7</a>
<a href="dan8.htm">
8</a>
 </font>
 <font size=+2 color=red>
9 </font>
 <font size=+1>
<a href="dan10.htm">
10</a>
<a href="dan11.htm">
11</a>
<a href="dan12.htm">
12</a>
 </font>
</table>
<p>
 <table>
 <tr>
<td valign=top>
<font size=-1>
9:1</font>
<td><u>瑪代</u>族<u>亞哈隨魯</u>的子<u>大利烏</u>立做<u>迦勒底</u>國的王元年，
<tr>
<td valign=top>
<font size=-1>
9:2</font>
<td>就是伊坐位的元年，我──<u>但以理</u>對冊裡得著知許個年的數額，就是耶和華的話臨到先知<u>耶利米</u>講起<u>耶路撒冷</u>抵著荒廢著滿七十年。 
  <tr>
<td valign=top>
<font size=-1>
9:3</font>
<td>我決意向主上帝愛用祈禱懇求，禁食，穿麻衫，摻火(sàm)灰來尋伊。
<tr>
<td valign=top>
<font size=-1>
9:4</font>
<td>我祈禱耶和華──我的上帝、認罪，講：「主至大通驚畏的上帝啊，就是守約施恩互見若疼伊，謹守伊誡命的人的。
<tr>
<td valign=top>
<font size=-1>
9:5</font>
<td>阮有犯罪，作孽，行歹，背叛，離開你的誡命法度，
<tr>
<td valign=top>
<font size=-1>
9:6</font>
<td>無聽你的奴僕諸個先知就是奉你的名對阮的君王、貴族、列祖，及國內一切的百姓講話者。
<tr>
<td valign=top>
<font size=-1>
9:7</font>
<td>主啊，公義歸佇你，見誚歸佇阮；親像今仔日，就是歸佇<u>猶大</u>人及<u>耶路撒冷</u>的百姓，以及<u>以色列</u>眾人，或是近的，或是遠的，佇你為著<img src="../in.jpg" width="16" height="16" align="absbottom" />得罪你，來趕<img src="../in.jpg" alt="" width="16" height="16" align="absbottom" />到的逐國。
<tr>
<td valign=top>
<font size=-1>
9:8</font>
<td>主啊，見誚歸佇阮，歸佇阮的君王、貴族、列祖，因為阮得罪你。
<tr>
<td valign=top>
<font size=-1>
9:9</font>
<td>阮雖然悖逆(poē-ge̍t)主──阮的上帝，總是憐憫赦罪是在佇伊，
<tr>
<td valign=top>
<font size=-1>
9:10</font>
<td>也無聽耶和華──阮的上帝的話，來行伊託仗伊的奴僕諸個先知所排列佇阮的面前的律法。
<tr>
<td valign=top>
<font size=-1>
9:11</font>
<td><u>以色列</u>全族攏有犯著你的律法，行偏路無聽趁你的話；因為按呢，此個咒詛以及上帝的奴僕<u>摩西</u>律法中所指的咒誓攏(chiù-choā)傾(piàⁿ)佇阮的身上，因為阮有得罪你。 
  <tr>
<td valign=top>
<font size=-1>
9:12</font>
<td>伊曾降大災禍互阮，來應驗伊前警戒阮也警戒審判阮士師的話；因為佇普天下呣曾行親像所行佇<u>耶路撒冷</u>的。 
  <tr>
<td valign=top>
<font size=-1>
9:13</font>
<td>這一切的災禍臨到阮，是照<u>摩西</u>律法中所記載的，總是阮猶無求耶和華──阮的上帝施恩，互阮越頭離開阮的罪過，明白你的真理。 
  <tr>
<td valign=top>
<font size=-1>
9:14</font>
<td>所以耶和華注意互此個災禍臨到阮，因為耶和華──阮的上帝佇伊所行的事攏是公義；阮並無聽趁伊的話。
<tr>
<td valign=top>
<font size=-1>
9:15</font>
<td>主──阮的上帝啊，你曾用大權能的手帶你的百姓出埃及地，互你有名聲，親像今仔日。阮有犯罪，阮有行歹。
<tr>
<td valign=top>
<font size=-1>
9:16</font>
<td>主啊，求你照你的公義互你的受氣及你的大受氣越轉離開你的城<u>耶路撒冷</u>，就是你的聖山。因為對阮的罪惡及阮列祖的罪過，<u>耶路撒冷</u>及你的百姓互四圍的人所凌辱(léng-jio̍k)。
<tr>
<td valign=top>
<font size=-1>
9:17</font>
<td>所以阮的上帝啊，今求你聽你的奴僕的祈禱懇求，閣因為主的緣故，互你的面的光照你拋荒的聖所。
<tr>
<td valign=top>
<font size=-1>
9:18</font>
<td>我的上帝啊，求你俯耳孔來聽，開你的目睭來看阮拋荒的地及用你的名來稱的城。因為阮獻阮的祈禱佇你的面前，呣是因為家己的義，就是因為你的大憐憫。
<tr>
<td valign=top>
<font size=-1>
9:19</font>
<td>主啊，聽，主啊，赦免，主啊，聽來行，我的上帝為你的緣故莫得延迁(iân-chhiân)。因為你的城、你的百姓攏是用你的名來稱的。」
<tr>
<td valign=top>
<font size=-1>
9:20</font>
<td>我啲講啲祈禱的時，認我的罪及我的百姓<u>以色列</u>的罪，為著我的上帝的聖山，獻我的懇求佇我的上帝──耶和華的面前。 
  <tr>
<td valign=top>
<font size=-1>
9:21</font>
<td>我祈禱的話講未完，我起頭佇異象中所看見的人<u>加百列</u>，奉命令緊緊飛來，約略佇獻下昏祭(ê-hun-chè)的時來摸我。
<tr>
<td valign=top>
<font size=-1>
9:22</font>
<td>伊教示我給我講：「<u>但以理</u>啊，我來是欲互你有智慧、聰明。 
  <tr>
<td valign=top>
<font size=-1>
9:23</font>
<td>你起頭祈禱的時，就有命令發出，今我來給你講，因為你大大得著寵愛；所以你著想此個事來明白此個異象。
<tr>
<td valign=top>
<font size=-1>
9:24</font>
<td>「論到你的百姓及你的聖城，已經限定七十個七日期。欲遏止過失，除盡罪惡，救贖罪過，引進永遠的義，封密異象及讖語，閣用油抹至聖者。
<tr>
<td valign=top>
<font size=-1>
9:25</font>
<td>所以你著知，著明，對出命重新起造<u>耶路撒冷</u>，直到受抹油的人君的時，欲有七個七日期閣六十二個七日期。當佇艱難的時，伊及街路及濠溝(hô-kau)攏欲閣起造。 
  <tr>
<td valign=top>
<font size=-1>
9:26</font>
<td>過六十二個七日期的了後，受抹油者欲抵著剪除，也攏無所有；欲有一個人君的百姓到來毀滅城及聖所，伊的結局欲親像用大水。到路尾欲有交戰，拋荒的事已經定著。
<tr>
<td valign=top>
<font size=-1>
9:27</font>
<td>一個七日期的內面，伊欲及多多人立堅固的約；七日期的一半，伊欲互祭祀及禮物攏息。殘害者借可惡者的翅來，閣有大受氣傾佇彼個行毀滅者的身上，到佇所定著的末期。」
</table>
 <center>
 <hr>
 <a href="../hb5.php">回聖經目錄</a>
 </center>
 <p>
 </body>
 </html>
 
