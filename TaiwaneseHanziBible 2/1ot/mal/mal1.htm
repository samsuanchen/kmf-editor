<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>瑪拉基書-1</title>
</head>
 <BODY TEXT="#000000" BGCOLOR="#FFFFFF" LINK="#0000FF" VLINK="#800080" ALINK="#FF0000"><hr>
 <h1 align=center>
瑪 拉 基 書</h1>
 <table>
<tr>
<td valign=top>
<font size=+2>
章</font>
<td>
<font size=+1>
 </font>
 <font size=+2 color=red>
1 </font>
 <font size=+1>
<a href="mal2.htm">
2</a>
<a href="mal3.htm">
3</a>
<a href="mal4.htm">
4</a>
 </font>
</table>
<p>
 <table>
 <tr>
<td valign=top>
<font size=-1>
1:1</font>
<td>耶和華默示的話託仗<u>瑪拉基</u>傳互<u>以色列</u>的。
<tr>
<td valign=top>
<font size=-1>
1:2</font>
<td>耶和華講：「我有疼恁。」總是恁講：「你佇甚麼事疼阮啊？」耶和華講：「<u>以掃</u>豈呣是<u>雅各</u>的兄嗎？總是我疼<u>雅各</u>， 
  <tr>
<td valign=top>
<font size=-1>
1:3</font>
<td>怨恨<u>以掃</u>。互伊的山荒廢，用伊的業交互曠野的山狗。」 
  <tr>
<td valign=top>
<font size=-1>
1:4</font>
<td><u>以東</u>講：「阮現在雖然毀壞，猶久欲閣起荒廢的所在。」萬軍的耶和華按呢講：「欲起伊，我欲毀伊；人欲稱伊做『罪惡的境界』；做『耶和華永遠受氣的百姓』。」 
  <tr>
<td valign=top>
<font size=-1>
1:5</font>
<td>恁欲親目看見，也欲講：「佇<u>以色列</u>境界的外面，耶和華欲做大！」 
  <tr>
<td valign=top>
<font size=-1>
1:6</font>
<td>「看輕我的名的祭司啊，萬軍的耶和華對恁講：子尊敬伊的老父，奴僕尊敬伊的主人；我若做父，我得著尊敬佇叨落？我若做主人，我得著敬畏佇叨落？恁就講：『阮佇甚麼事看輕你的名啊？』
<tr>
<td valign=top>
<font size=-1>
1:7</font>
<td>「恁用無清氣的餅獻佇我的壇，猶閣講：『阮佇甚麼事褻瀆你啊？』因為恁講，耶和華的桌是通看輕的。
<tr>
<td valign=top>
<font size=-1>
1:8</font>
<td>恁將睛暝的精牲獻做祭物，這豈呣是歹嗎？將跛腳、抑是有病的精牲來獻，這豈呣是歹嗎？恁試獻互恁的總督，伊欲歡喜恁，接納恁嗎？這是萬軍的耶和華講的。「
<tr>
<td valign=top>
<font size=-1>
1:9</font>
<td>今勸恁，懇求上帝施恩寬容咱。此個事，對恁的手才有，伊豈欲接納恁中間一人嗎？這是萬軍的耶和華講的。
<tr>
<td valign=top>
<font size=-1>
1:10</font>
<td>願恁中間有人關殿門，免得恁空空佇我的壇起火。萬軍的耶和華講：我無歡喜恁，亦無欲對恁的手接納禮物。
<tr>
<td valign=top>
<font size=-1>
1:11</font>
<td>萬軍的耶和華講：對日出到日落的所在，我的名做大佇列邦中。逐所在，奉我的名燒香，獻清氣的禮物，因為我的名做大佇列邦中。
<tr>
<td valign=top>
<font size=-1>
1:12</font>
<td>總是恁褻瀆伊，講：『耶和華的桌無清氣，伊的頂面的食物是通看輕的。』
<tr>
<td valign=top>
<font size=-1>
1:13</font>
<td>恁閣講：『看啊，到許囉唆費氣！』亦掩鼻厭賤伊。這是萬軍的耶和華講的。恁用所搶者、跛腳者、破相者提來獻做禮物。我豈欲對恁的手接納嗎？這是耶和華講的。
<tr>
<td valign=top>
<font size=-1>
1:14</font>
<td>假好的人佇歸群中有公的精牲，伊下願就用有瑕疵的獻互主，此號的人通咒詛。因為我是大君王，我的名佇列國中是通驚畏者。這是萬軍的耶和華講的。」
</table>
 <center>
 <hr>
 <a href="../hb5.php">回聖經目錄</a><br>
 </center>
 <p>
 </body>
 </html>
 
