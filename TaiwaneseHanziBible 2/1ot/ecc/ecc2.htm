 <HEAD>
 <TITLE>
傳 道 書 Ecclesiastes</TITLE>
<meta http-equiv="Content-Type" content="text/html; charset=utf-8" />
 </HEAD>
 <BODY TEXT="#000000" BGCOLOR="#FFFFFF" LINK="#0000FF" VLINK="#800080" ALINK="#FF0000"><hr>
 <h1 align=center>
傳 道 書</h1>
 <table>
<tr>
<td valign=top>
<font size=+2>
章</font>
<td>
<font size=+1>
<a href="ecc1.htm">
1</a>
 </font>
 <font size=+2 color=red>
2 </font>
 <font size=+1>
<a href="ecc3.htm">
3</a>
<a href="ecc4.htm">
4</a>
<a href="ecc5.htm">
5</a>
<a href="ecc6.htm">
6</a>
<a href="ecc7.htm">
7</a>
<a href="ecc8.htm">
8</a>
<a href="ecc9.htm">
9</a>
<a href="ecc10.htm">
10</a>
<a href="ecc11.htm">
11</a>
<a href="ecc12.htm">
12</a>
 </font>
</table>
<p>
 <table>
 <tr>
<td valign=top>
<font size=-1>
2:1</font>
<td>我心內講：「來啊，我用歡喜試你，你通享受安樂！」看啊，這也是空虛。
<tr>
<td valign=top>
<font size=-1>
2:2</font>
<td>論好笑我就講：「這是癲狂。」論歡喜就講：「這欲啥事？」
<tr>
<td valign=top>
<font size=-1>
2:3</font>
<td>我的心講究，著怎樣用酒互我的肉體快活，總是我的心猶原著互智慧引導；也著怎樣擒住愚戇，聽候我看明世間人，佇天下一生著行甚麼事是好。
<tr>
<td valign=top>
<font size=-1>
2:4</font>
<td>我為著家己興起大的工程，為家己起厝，為家己栽葡萄園，
<tr>
<td valign=top>
<font size=-1>
2:5</font>
<td>為家己修造花園果子園，佇彼內面栽種逐號的果子樹；
<tr>
<td valign=top>
<font size=-1>
2:6</font>
<td>為家己開水池，來灌沃培養發生樹的樹林。
<tr>
<td valign=top>
<font size=-1>
2:7</font>
<td>我也買奴僕女婢，亦有出世佇我家內的；亦有多多牛群羊群，贏過我以前佇<u>耶路撒冷</u>許個人所有的。 
  <tr>
<td valign=top>
<font size=-1>
2:8</font>
<td>我閣為家己積聚金銀及列王，以及逐省的財寶；閣得著唱歌的男女及世間人所歡喜的物，多多宮妃。
<tr>
<td valign=top>
<font size=-1>
2:9</font>
<td>按呢，我就做大，贏過我以前攏總佇<u>耶路撒冷</u>的人。我的智慧猶原及我佇啲。 
  <tr>
<td valign=top>
<font size=-1>
2:10</font>
<td>我的目睭所愛的，我無阻擋伊；我的心所歡喜的，我無禁止伊；因為我的心為著我所著磨的來快樂，這就是我對一切所著磨來得著的份額。
<tr>
<td valign=top>
<font size=-1>
2:11</font>
<td>我看我的手所做一切的工以及我所著磨的勞碌。看啊，這攏是空虛，攏是掠風；佇日光的下面攏無利益。
<tr>
<td valign=top>
<font size=-1>
2:12</font>
<td>我家己越轉來看智慧、癲狂，及愚戇。佇君王後輩的人猶會做甚麼啊？就是前所做的若定。
<tr>
<td valign=top>
<font size=-1>
2:13</font>
<td>我就看出智慧贏過愚戇，親像光明贏過黑暗。
<tr>
<td valign=top>
<font size=-1>
2:14</font>
<td>智慧的人的目睭光明，愚戇的人行佇黑暗。總是我知<img src="../in.jpg" width="16" height="16" align="absmiddle">的結局攏相同。 
  <tr>
<td valign=top>
<font size=-1>
2:15</font>
<td>我就心內講：「戇人所抵著，我也欲按呢抵著，我乜使(mih-sái)比<img src="../in.jpg" alt="" width="16" height="16" align="absmiddle">卡智慧啊？」我心內講，這也是空虛。 
  <tr>
<td valign=top>
<font size=-1>
2:16</font>
<td>智慧的人及戇的人，平平無得著人永遠的記念，因為到將來的日攏互人<img src="../boe.jpg" width="16" height="16" align="absmiddle">紀得；嗐啊！智慧的人死，及愚戇的人無各樣。 
  <tr>
<td valign=top>
<font size=-1>
2:17</font>
<td>所以我怨身慼命(chhoeh-miā)；因為佇日光的下面所做的工攏是互我勞苦，因為這攏是空虛，攏是掠風。
<tr>
<td valign=top>
<font size=-1>
2:18</font>
<td>我怨恨我一切的勞碌，就是我佇日光的下面所勞碌的，因為欲留互我以後的人。
<tr>
<td valign=top>
<font size=-1>
2:19</font>
<td>彼個人是智慧抑是愚戇，是誰會知？猶久我佇日光的下面用智慧勞碌所做成的，伊欲管轄伊。這也是空虛。
<tr>
<td valign=top>
<font size=-1>
2:20</font>
<td>因為按呢，我倒轉想為著我佇日光的下面所著磨的勞碌，互我的心失望。
<tr>
<td valign=top>
<font size=-1>
2:21</font>
<td>因為有人用智慧、用知識、用本事來勞碌的，總是欲留互未曾勞碌佇彼個工的人做業。這也是空虛，也是大陷害。
<tr>
<td valign=top>
<font size=-1>
2:22</font>
<td>因為人佇日光的下面所勞力勞心的，有得著甚麼啊？
<tr>
<td valign=top>
<font size=-1>
2:23</font>
<td>因為伊一生憂慮，伊的勞碌成做苦痛，連暝時心也無安息。這也是空虛。
<tr>
<td valign=top>
<font size=-1>
2:24</font>
<td>人呣值著來食來飲，閣互心享福佇伊所著磨的，我看此個也是出佇上帝的手。
<tr>
<td valign=top>
<font size=-1>
2:25</font>
<td>論到食、抑是享福，是誰會贏過我啊？
<tr>
<td valign=top>
<font size=-1>
2:26</font>
<td>因為上帝所歡喜的人伊就互伊有智慧、知識、快樂；獨獨有罪的人，伊互伊勞苦，來收拾、來積聚通歸佇上帝所歡喜的人。這也是空虛，也是掠風。
</table>
 <center>
 <hr>
 <a href="../hb5.php">回聖經目錄</a><br>
 </center>
 <p>
 </body>
 </html>
 
