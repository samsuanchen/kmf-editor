 <HEAD>
 <TITLE>
以 斯 帖 記 Esther</TITLE>
<meta http-equiv="Content-Type" content="text/html; charset=utf-8">
 </HEAD>
 <BODY TEXT="#000000" BGCOLOR="#FFFFFF" LINK="#0000FF" VLINK="#800080" ALINK="#FF0000"><hr>
 <h1 align=center>
以 斯 帖 記 </h1>
 <table>
<tr>
<td valign=top>
<font size=+2>
章</font>
<td>
<font size=+1>
<a href="est1.htm">
1</a>
<a href="est2.htm">
2</a>
<a href="est3.htm">
3</a>
 </font>
 <font size=+2 color=red>
4 </font>
 <font size=+1>
<a href="est5.htm">
5</a>
<a href="est6.htm">
6</a>
<a href="est7.htm">
7</a>
<a href="est8.htm">
8</a>
<a href="est9.htm">
9</a>
<a href="est10.htm">
10</a>
 </font>
</table>
<p>
 <table>
 <tr>
<td valign=top>
<font size=-1>
4:1</font>
<td><u>末底改</u>已經知一切的所做，<u>末底改</u>就拆裂衫，穿麻衫，摻火灰，出去城內，大聲悲哀啼哭。
<tr>
<td valign=top>
<font size=-1>
4:2</font>
<td>到佇王的門前，因為見若穿麻衫者<img src="../boe.jpg" width="16" height="16" align="absmiddle">得通入王的門。 
  <tr>
<td valign=top>
<font size=-1>
4:3</font>
<td>佇逐省就是王的命令及諭旨(jū-chí )所到的所在，佇<u>猶大</u>人的中間，有悲哀禁食啼哭慘慼，閣有多多人倒佇麻衫及火灰裡。 
  <tr>
<td valign=top>
<font size=-1>
4:4</font>
<td><u>以斯帖</u>的宮女及伊的太監來給伊講，王后就憂悶到極，寄衣服互末底改穿，愛褪去伊的麻衫，總是伊呣承受。 
  <tr>
<td valign=top>
<font size=-1>
4:5</font>
<td><u>以斯帖</u>就召王所派伺候伊的太監，名叫<u>哈他革</u>的來，教伊去<u>末底改</u>遐，愛知此個是甚麼代誌，甚麼因端(in-toaⁿ)。
<tr>
<td valign=top>
<font size=-1>
4:6</font>
<td><u>哈他革</u>就出去到城的寬闊的所在，就是佇王的門前到<u>末底改</u>遐。
<tr>
<td valign=top>
<font size=-1>
4:7</font>
<td><u>末底改</u>就將伊一切所抵著的，以及<u>哈曼</u>所講欲獻佇王的庫房的銀確實的數額通剿滅<u>猶大</u>人的攏給伊講； 
  <tr>
<td valign=top>
<font size=-1>
4:8</font>
<td>閣將伊抄寫佇<u>書珊</u>城所傳欲剿滅<u>猶大</u>人的諭旨互伊，互伊提互<u>以斯帖</u>看，續給伊講明，閣吩咐伊入去見王來懇求伊，佇王的面前為著本族的百姓懇切祈求。 
  <tr>
<td valign=top>
<font size=-1>
4:9</font>
<td><u>哈他革</u>倒來，用<u>末底改</u>的話<u>給以斯帖</u>講； 
  <tr>
<td valign=top>
<font size=-1>
4:10</font>
<td><u>以斯帖</u>閣給<u>哈他革</u>講，託伊給<u>末底改</u>講： 
  <tr>
<td valign=top>
<font size=-1>
4:11</font>
<td>「王的眾人臣及王許個省的百姓攏知有一條定著的例：若無受召，自專入內院見王的，無論男女，若呣是王攑伊金的枴仔互伊得著活的，就著互伊死。今我無受召到王遐已經三十日久啦。」
<tr>
<td valign=top>
<font size=-1>
4:12</font>
<td><img src="../in.jpg" width="16" height="16" align="absmiddle">就用<u>以斯帖</u>的話給<u>末底改</u>講。
<tr>
<td valign=top>
<font size=-1>
4:13</font>
<td><u>末底改</u>吩咐人給<u>以斯帖</u>講：「你呣通拍算你佇王宮內比眾<u>猶大</u>人卡會脫離。 
  <tr>
<td valign=top>
<font size=-1>
4:14</font>
<td>佇此時你若靜靜攏無講，<u>猶大</u>人欲對別位得著脫離，得著拯救；你及你的老父的家會抵著滅無。欲啥知你得著王后的位呣是為著今仔日的時勢啊？」
<tr>
<td valign=top>
<font size=-1>
4:15</font>
<td><u>以斯帖</u>就吩咐人回覆<u>末底改</u>講： 
  <tr>
<td valign=top>
<font size=-1>
4:16</font>
<td>「去招集佇書珊所有的猶大人，為著我禁食三日，日暝無食無飲；我及我的宮女也欲禁食。然後我欲無照例入去見王，死就互伊死！」
<tr>
<td valign=top>
<font size=-1>
4:17</font>
<td><u>末底改</u>就去照<u>以斯帖</u>一切所命令的去行。 
  </table>
 <center>
 <hr>
 <a href="../hb5.php">回聖經目錄</a><br>
 </center>
 <p>
 </body>
 </html>
 
