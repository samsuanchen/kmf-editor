 <HEAD>
 <TITLE>
申 命 記 Deuteronomy</TITLE>
<meta http-equiv="Content-Type" content="text/html; charset=utf-8">
 </HEAD>
 <BODY TEXT="#000000" BGCOLOR="#FFFFFF" LINK="#0000FF" VLINK="#800080" ALINK="#FF0000"><hr>
 <h1 align=center>
申 命 記</h1>
 <table>
<tr>
<td valign=top>
<font size=+2>
章</font>
<td>
<font size=+1>
<a href="deu1.htm">
1</a>
<a href="deu2.htm">
2</a>
<a href="deu3.htm">
3</a>
<a href="deu4.htm">
4</a>
<a href="deu5.htm">
5</a>
<a href="deu6.htm">
6</a>
<a href="deu7.htm">
7</a>
 </font>
 <font size=+2 color=red>
8 </font>
 <font size=+1>
<a href="deu9.htm">
9</a>
<a href="deu10.htm">
10</a>
<a href="deu11.htm">
11</a>
<a href="deu12.htm">
12</a>
<a href="deu13.htm">
13</a>
<a href="deu14.htm">
14</a>
<a href="deu15.htm">
15</a>
<a href="deu16.htm">
16</a>
<a href="deu17.htm">
17</a>
<a href="deu18.htm">
18</a>
<a href="deu19.htm">
19</a>
<a href="deu20.htm">
20</a>
<a href="deu21.htm">
21</a>
<a href="deu22.htm">
22</a>
<a href="deu23.htm">
23</a>
<a href="deu24.htm">
24</a>
<a href="deu25.htm">
25</a>
<a href="deu26.htm">
26</a>
<a href="deu27.htm">
27</a>
<a href="deu28.htm">
28</a>
<a href="deu29.htm">
29</a>
<a href="deu30.htm">
30</a>
<a href="deu31.htm">
31</a>
<a href="deu32.htm">
32</a>
<a href="deu33.htm">
33</a>
<a href="deu34.htm">
34</a>
 </font>
</table>
<p>
 <table>
 <tr>
<td valign=top>
<font size=-1>
8:1</font>
<td>「我今仔日所命令你一切的誡命，恁著執守來行伊，互恁通活，人額加添多多，通入去得著耶和華對恁的列祖所咒誓應允的地。
<tr>
<td valign=top>
<font size=-1>
8:2</font>
<td>你也著記得耶和華──你的上帝此四十年導你佇曠野的路，是欲互你謙卑來試驗你，欲知你的心內怎樣，肯守伊的誡命抑無。
<tr>
<td valign=top>
<font size=-1>
8:3</font>
<td>伊互你謙卑，互你枵餓，用你所呣識你的列祖也呣識的嗎哪養飼你，互你知，人呣是干單倚靠餅來活，人是倚靠耶和華嘴所講一切的話來活。
<tr>
<td valign=top>
<font size=-1>
8:4</font>
<td>此四十年，你的衫褲無破，你的腳也無肨(phòng)泡。
<tr>
<td valign=top>
<font size=-1>
8:5</font>
<td>你的心著知，耶和華──你的上帝教督你，親像人教督伊的子一樣。
<tr>
<td valign=top>
<font size=-1>
8:6</font>
<td>閣你著執守耶和華──你的上帝的誡命，來行伊的道路，來敬畏伊。
<tr>
<td valign=top>
<font size=-1>
8:7</font>
<td>因為耶和華──你的上帝導你入彼個媠的地，彼個地有溪，有水泉，有深淵，對山谷及山流出來。
<tr>
<td valign=top>
<font size=-1>
8:8</font>
<td>是出小麥、大麥、葡萄樹、無花果樹、石榴樹的地，也出橄欖樹，及蜜的地。
<tr>
<td valign=top>
<font size=-1>
8:9</font>
<td>你佇彼所在食物充足，佇遐你也無欠一項。彼所在的石頭是鐵，佇伊的山通掘銅。
<tr>
<td valign=top>
<font size=-1>
8:10</font>
<td>你欲食到飽，就為著伊所賞賜你的媠地，來謳咾耶和華──你的上帝。
<tr>
<td valign=top>
<font size=-1>
8:11</font>
<td>「你著謹慎，免得你記得耶和華──你的上帝，無守伊的誡命、法度、律例，就是我今仔日所命令你的；
<tr>
<td valign=top>
<font size=-1>
8:12</font>
<td>驚了你已經食飽，已經起媠的厝來徛起，
<tr>
<td valign=top>
<font size=-1>
8:13</font>
<td>你的牛羊加添，你的金銀加添，你所有的攏加添，
<tr>
<td valign=top>
<font size=-1>
8:14</font>
<td>彼時你的心自高，記得耶和華──你的上帝，就是導你對埃及地做奴才的家出來的，
<tr>
<td valign=top>
<font size=-1>
8:15</font>
<td>伊導你經過彼個大閣通驚的曠野，遐有火蛇、蠍仔蟲、乾燥無水的地。伊曾為著你互水對<img src="../teng.jpg" width="16" height="16" align="absmiddle">(tēng)的石磐流出來， 
  <tr>
<td valign=top>
<font size=-1>
8:16</font>
<td>閣佇曠野，將你的列祖所呣識的嗎哪養飼你，是欲互你謙卑，試驗你，互你到尾得著福氣；
<tr>
<td valign=top>
<font size=-1>
8:17</font>
<td>驚了你心內想講：『得著此個大的基業是對我的氣力、我的手的能力。』
<tr>
<td valign=top>
<font size=-1>
8:18</font>
<td>總是你著記得耶和華──你的上帝，因為你得著大基業的氣力，是伊互你，欲成伊所對你的列祖咒誓的約，親像今仔日的款。
<tr>
<td valign=top>
<font size=-1>
8:19</font>
<td>將來你若記得耶和華──你的上帝，趁別個上帝服事伊，敬拜伊，我今仔日嚴嚴警戒恁，恁的確滅無。
<tr>
<td valign=top>
<font size=-1>
8:20</font>
<td>耶和華佇恁的面前所滅無許個國，恁也欲按呢滅無，因為恁呣聽趁耶和華──恁上帝的話。」
</table>
 <center>
 <hr>
 <a href="../hb5.php">回聖經目錄</a><br>
<br>
 </center>
 <p>
 </body>
 </html>
 
