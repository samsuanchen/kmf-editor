 <HEAD>
 <TITLE>
申 命 記 Deuteronomy</TITLE>
 <meta http-equiv="Content-Type" content="text/html; charset=utf-8">
 </HEAD>
 <BODY TEXT="#000000" BGCOLOR="#FFFFFF" LINK="#0000FF" VLINK="#800080" ALINK="#FF0000"><hr>
 <h1 align=center>
申 命 記</h1>
 <table>
<tr>
<td valign=top>
<font size=+2>
章</font>
<td>
<font size=+1>
<a href="deu1.htm">
1</a>
<a href="deu2.htm">
2</a>
<a href="deu3.htm">
3</a>
<a href="deu4.htm">
4</a>
<a href="deu5.htm">
5</a>
<a href="deu6.htm">
6</a>
<a href="deu7.htm">
7</a>
<a href="deu8.htm">
8</a>
<a href="deu9.htm">
9</a>
<a href="deu10.htm">
10</a>
<a href="deu11.htm">
11</a>
<a href="deu12.htm">
12</a>
<a href="deu13.htm">
13</a>
<a href="deu14.htm">
14</a>
<a href="deu15.htm">
15</a>
<a href="deu16.htm">
16</a>
<a href="deu17.htm">
17</a>
<a href="deu18.htm">
18</a>
<a href="deu19.htm">
19</a>
<a href="deu20.htm">
20</a>
 </font>
 <font size=+2 color=red>
21 </font>
 <font size=+1>
<a href="deu22.htm">
22</a>
<a href="deu23.htm">
23</a>
<a href="deu24.htm">
24</a>
<a href="deu25.htm">
25</a>
<a href="deu26.htm">
26</a>
<a href="deu27.htm">
27</a>
<a href="deu28.htm">
28</a>
<a href="deu29.htm">
29</a>
<a href="deu30.htm">
30</a>
<a href="deu31.htm">
31</a>
<a href="deu32.htm">
32</a>
<a href="deu33.htm">
33</a>
<a href="deu34.htm">
34</a>
 </font>
</table>
<p>
 <table>
 <tr>
<td valign=top>
<font size=-1>
21:1</font>
<td>「佇耶和華──你上帝所賞賜你做業的地，若抵著受刣的人倒佇田野，呣知是是誰刣死的，
<tr>
<td valign=top>
<font size=-1>
21:2</font>
<td>你的長老及審判官著出來量伊，對受刣的人彼叨(hit-tah)，直到四圍許個城，
<tr>
<td valign=top>
<font size=-1>
21:3</font>
<td>看叨落一個城離開受刣的人第一近，就彼個城的長老著對牛群中取一隻未曾用伊來做工、未曾掛軛的牛種仔，
<tr>
<td valign=top>
<font size=-1>
21:4</font>
<td>彼個城的長老著牽牛種仔到有長流水的山谷、無種無作的，佇彼個山谷摃折(kòng-chi̍h)牛種仔的頷頸。
<tr>
<td valign=top>
<font size=-1>
21:5</font>
<td>祭司<u>利未</u>人的子孫著近倚；因為耶和華──你的上帝揀in來服事伊，託耶和華的名祝福，所有相告相拍的事攏著照<img src="../in.jpg" width="16" height="16" align="absmiddle">的話來擬斷。 
  <tr>
<td valign=top>
<font size=-1>
21:6</font>
<td>彼個城的眾長老，就是離開受的人第一近的，著佇彼個山谷中，所摃折頷頸的牛種仔的頂面來洗手，
<tr>
<td valign=top>
<font size=-1>
21:7</font>
<td>也欲應來講：『阮的手未曾流此個血；阮的目睭也未曾看見。
<tr>
<td valign=top>
<font size=-1>
21:8</font>
<td>耶和華啊！求你赦免你的百姓<u>以色列</u>你所贖回的，莫得互無罪的血歸佇你的百姓<u>以色列</u>。』
<tr>
<td valign=top>
<font size=-1>
21:9</font>
<td>按呢，流彼個血的罪及伊無干涉。按呢就對恁中間除去流無罪的血的罪，是你有行耶和華看做好的。」
<tr>
<td valign=top>
<font size=-1>
21:10</font>
<td>「你出去及你的對敵交戰的時，耶和華──你的上帝將<img src="../in.jpg" alt="" width="16" height="16" align="absmiddle">交佇你的手，你也掠<img src="../in.jpg" alt="" width="16" height="16" align="absmiddle">去。 
  <tr>
<td valign=top>
<font size=-1>
21:11</font>
<td> 彼時佇受掠的人的中間若看見有美女(bí-lú)，你也戀慕伊，欲娶伊做某，
<tr>
<td valign=top>
<font size=-1>
21:12</font>
<td>就通導到你的家；伊就著剃頭毛，修指甲，
<tr>
<td valign=top>
<font size=-1>
21:13</font>
<td>褪去伊受掠的時所穿的衫，踮佇你的家哀哭父母一月日，然後你通及伊同房。你做伊的丈夫，伊做你的某。
<tr>
<td valign=top>
<font size=-1>
21:14</font>
<td>後來你若無歡喜伊，就著互伊出在伊的意思出去，決斷呣通賣錢，也呣通當做女婢款待伊，因為你已經及伊成親(sêng-chhin)。」
<tr>
<td valign=top>
<font size=-1>
21:15</font>
<td>「人若有二個某，一個是伊所疼的，一個是伊所怨的攏有給伊生子，總是大子是所怨的某生的。
<tr>
<td valign=top>
<font size=-1>
21:16</font>
<td>到互子承接業的日，呣通立受疼的某生的子做大子，<img src="../poa.jpg" width="16" height="16" align="absmiddle">過真的大子就是受怨的某的子，
<tr>
<td valign=top>
<font size=-1>
21:17</font>
<td>總是著認所怨的某的子做大子，將所有的業互伊雙份；因為伊是伊氣力的起頭，大子的名份是伊的。」
<tr>
<td valign=top>
<font size=-1>
21:18</font>
<td>「人若有頑皮(bân-phê)忤逆(ngó͘-ge̍k )的子，呣聽<img src="../in.jpg" alt="" width="16" height="16" align="absmiddle">老父的話抑是老母的話，<img src="../in.jpg" alt="" width="16" height="16" align="absmiddle">雖然警戒伊，伊猶原呣聽<img src="../in.jpg" alt="" width="16" height="16" align="absmiddle">， 
  <tr>
<td valign=top>
<font size=-1>
21:19</font>
<td>伊的父及伊的母著掠伊，拖伊出帶到本城的長老遐，就是伊本所在的城門，
<tr>
<td valign=top>
<font size=-1>
21:20</font>
<td>給彼個城的長老講：『阮此個子頑皮忤逆，呣聽阮的話，濫糝開錢貪食好酒。』
<tr>
<td valign=top>
<font size=-1>
21:21</font>
<td>彼個城的眾人就著用石頭擲互伊死。按呢，就對恁中間除去彼個歹，<u>以色列</u>眾人攏欲聽見來驚。」
<tr>
<td valign=top>
<font size=-1>
21:22</font>
<td>「人若犯應該死的罪，受辦罪死，你若吊伊佇柴裡，
<tr>
<td valign=top>
<font size=-1>
21:23</font>
<td>伊的身屍呣通吊佇柴裡過暝，的確著佇彼日埋葬伊，免得拍垃墋耶和華──你上帝賞賜你做業的地。因為受吊死的人是受上帝所咒詛的。
</table>
 <center>
 <hr>
 <a href="../hb5.php">回聖經目錄</a><br>
 </center>
 <p>
 </body>
 </html>
 
