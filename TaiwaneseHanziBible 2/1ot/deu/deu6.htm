 <HEAD>
 <TITLE>
申 命 記 Deuteronomy</TITLE>
<meta http-equiv="Content-Type" content="text/html; charset=utf-8">
 </HEAD>
 <BODY TEXT="#000000" BGCOLOR="#FFFFFF" LINK="#0000FF" VLINK="#800080" ALINK="#FF0000"><hr>
 <h1 align=center>
申 命 記</h1>
 <table>
<tr>
<td valign=top>
<font size=+2>
章</font>
<td>
<font size=+1>
<a href="deu1.htm">
1</a>
<a href="deu2.htm">
2</a>
<a href="deu3.htm">
3</a>
<a href="deu4.htm">
4</a>
<a href="deu5.htm">
5</a>
 </font>
 <font size=+2 color=red>
6 </font>
 <font size=+1>
<a href="deu7.htm">
7</a>
<a href="deu8.htm">
8</a>
<a href="deu9.htm">
9</a>
<a href="deu10.htm">
10</a>
<a href="deu11.htm">
11</a>
<a href="deu12.htm">
12</a>
<a href="deu13.htm">
13</a>
<a href="deu14.htm">
14</a>
<a href="deu15.htm">
15</a>
<a href="deu16.htm">
16</a>
<a href="deu17.htm">
17</a>
<a href="deu18.htm">
18</a>
<a href="deu19.htm">
19</a>
<a href="deu20.htm">
20</a>
<a href="deu21.htm">
21</a>
<a href="deu22.htm">
22</a>
<a href="deu23.htm">
23</a>
<a href="deu24.htm">
24</a>
<a href="deu25.htm">
25</a>
<a href="deu26.htm">
26</a>
<a href="deu27.htm">
27</a>
<a href="deu28.htm">
28</a>
<a href="deu29.htm">
29</a>
<a href="deu30.htm">
30</a>
<a href="deu31.htm">
31</a>
<a href="deu32.htm">
32</a>
<a href="deu33.htm">
33</a>
<a href="deu34.htm">
34</a>
 </font>
</table>
<p>
 <table>
 <tr>
<td valign=top>
<font size=-1>
6:1</font>
<td>「這是耶和華──恁的上帝所命令教示恁的誡命、律例、法度，互恁佇恁所欲過去得著做業的地來行伊，
<tr>
<td valign=top>
<font size=-1>
6:2</font>
<td>通互你及你的子子孫孫一生敬畏耶和華──你的上帝，執守伊一切的律例、誡命。就是我所命令你的，互你的日子得著久長。
<tr>
<td valign=top>
<font size=-1>
6:3</font>
<td><u>以色列</u>啊，你著聽，著執守來行伊，互你通佇彼個流奶及蜜的地得著享福，人額加添極其多，親像耶和華──你列祖的上帝所應允你的。 
  <tr>
<td valign=top>
<font size=-1>
6:4</font>
<td>「<u>以色列</u>啊，你著聽！耶和華──咱的上帝是獨一的耶和華。 
  <tr>
<td valign=top>
<font size=-1>
6:5</font>
<td>你著盡心、盡性、盡力疼耶和華──你的上帝。
<tr>
<td valign=top>
<font size=-1>
6:6</font>
<td>我今仔日所命令你諸個話著記佇你的心，
<tr>
<td valign=top>
<font size=-1>
6:7</font>
<td>也著用這勤勤教示你的子兒。無論你坐佇厝內，行佇路裡，睏抑是起來，攏著講論。
<tr>
<td valign=top>
<font size=-1>
6:8</font>
<td>也著縛佇你的手做記號，戴佇你二蕊目睭的中央做紀念；
<tr>
<td valign=top>
<font size=-1>
6:9</font>
<td>閣著寫佇你的厝的門豎(mn̂g-khiā)，以及你的門。」
<tr>
<td valign=top>
<font size=-1>
6:10</font>
<td>「耶和華──你的上帝導你入伊對你的列祖<u>亞伯拉罕</u>、<u>以撒</u>、<u>雅各</u>咒誓欲互你的地。佇遐有城，大閣媠，呣是你所起造的； 
  <tr>
<td valign=top>
<font size=-1>
6:11</font>
<td>也有厝，積聚滿滿的好物，呣是你所積聚的；也有開便的水井，呣是你所開的；也有葡萄園、橄欖樹，呣是你所栽種的；你食到飽。
<tr>
<td valign=top>
<font size=-1>
6:12</font>
<td>彼時你著謹慎，免得你<img src="../boe.jpg" width="16" height="16" align="absmiddle">記得耶和華，就是導你對<u>埃及</u>地、做奴才的家出來的。 
  <tr>
<td valign=top>
<font size=-1>
6:13</font>
<td>你著敬畏耶和華──你的上帝，服事伊，指伊的名咒誓。
<tr>
<td valign=top>
<font size=-1>
6:14</font>
<td>呣通趁別個上帝，就是恁四圍的百姓許個上帝；
<tr>
<td valign=top>
<font size=-1>
6:15</font>
<td>因為佇恁中間的耶和華──你的上帝，斷斷無容允用別個上帝匹配伊，是驚了耶和華──你的上帝大受氣你，對地上除滅你。
<tr>
<td valign=top>
<font size=-1>
6:16</font>
<td>「恁呣通試耶和華──恁的上帝，親像恁佇<u>瑪撒</u>試伊一樣。 
  <tr>
<td valign=top>
<font size=-1>
6:17</font>
<td>著致意守耶和華──恁上帝的誡命，及伊所命令恁的證據、律例。
<tr>
<td valign=top>
<font size=-1>
6:18</font>
<td>耶和華所看做正直、做好的，你著行伊，互你通享福，閣通入去得著耶和華對你的列祖所咒誓的好地，
<tr>
<td valign=top>
<font size=-1>
6:19</font>
<td>欲對你的面前趕出你攏總的對敵，照耶和華所講的。
<tr>
<td valign=top>
<font size=-1>
6:20</font>
<td>「將來，你的子問你講：『耶和華──咱的上帝所命令恁諸個證據、律例、法度是甚麼意思啊？』
<tr>
<td valign=top>
<font size=-1>
6:21</font>
<td>你著給你的子講：『前阮佇<u>埃及</u>做法老的奴才；耶和華用大權能的手導阮出<u>埃及</u>， 
  <tr>
<td valign=top>
<font size=-1>
6:22</font>
<td>耶和華佇阮的目睭前，用大閣利害的神蹟奇事行佇<u>埃及</u>及法老以及伊的全家， 
  <tr>
<td valign=top>
<font size=-1>
6:23</font>
<td>對遐導阮出來，欲導阮入去將伊對咱列祖所咒誓的地，賞賜咱。
<tr>
<td valign=top>
<font size=-1>
6:24</font>
<td>耶和華命令咱行諸個一切的律例，來敬畏耶和華──咱的上帝，互咱常常得著福氣，得著伊保全咱的生命，親像今仔日的款。
<tr>
<td valign=top>
<font size=-1>
6:25</font>
<td>咱若照耶和華──咱的上帝所命令的，佇伊的面前照伊一切的誡命來行，這就是咱的義。』」
</table>
 <center>
 <hr>
 <a href="../hb5.php">回聖經目錄</a>
 </center>
 </body>
 </html>
 
