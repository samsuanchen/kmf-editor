 <HEAD>
 <TITLE>
列 王 記 上 1 Kings</TITLE>
<meta http-equiv="Content-Type" content="text/html; charset=utf-8">

 </HEAD>
 <BODY TEXT="#000000" BGCOLOR="#FFFFFF" LINK="#0000FF" VLINK="#800080" ALINK="#FF0000"><hr>
 <h1 align=center>
列 王 記 上 </h1>
 <table>
<tr>
<td valign=top>
<font size=+2>
章</font>
<td>
<font size=+1>
<a href="1ki1.htm">
1</a>
<a href="1ki2.htm">
2</a>
 </font>
 <font size=+2 color=red>
3 </font>
 <font size=+1>
<a href="1ki4.htm">
4</a>
<a href="1ki5.htm">
5</a>
<a href="1ki6.htm">
6</a>
<a href="1ki7.htm">
7</a>
<a href="1ki8.htm">
8</a>
<a href="1ki9.htm">
9</a>
<a href="1ki10.htm">
10</a>
<a href="1ki11.htm">
11</a>
<a href="1ki12.htm">
12</a>
<a href="1ki13.htm">
13</a>
<a href="1ki14.htm">
14</a>
<a href="1ki15.htm">
15</a>
<a href="1ki16.htm">
16</a>
<a href="1ki17.htm">
17</a>
<a href="1ki18.htm">
18</a>
<a href="1ki19.htm">
19</a>
<a href="1ki20.htm">
20</a>
<a href="1ki21.htm">
21</a>
<a href="1ki22.htm">
22</a>
 </font>
</table>
<p>
 <table>
 <tr>
<td valign=top>
<font size=-1>
3:1</font>
<td><u>所羅門</u>及<u>埃及</u>王法老結親，娶法老的查某子做某，帶伊入<u>大衛</u>城，聽候伊起家己的厝及耶和華的殿，以及耶路撒冷四圍的城牆完工。
<tr>
<td valign=top>
<font size=-1>
3:2</font>
<td>當時，猶未有為耶和華的名起殿，所以百姓猶原佇山頭壇獻祭。
<tr>
<td valign=top>
<font size=-1>
3:3</font>
<td><u>所羅門</u>疼耶和華，行伊的老父<u>大衛</u>的法律，獨獨佇山頭壇獻祭燒香。
<tr>
<td valign=top>
<font size=-1>
3:4</font>
<td>王去<u>基遍</u>獻祭；因為佇遐有極大的山頭壇，<u>所羅門</u>佇壇頂獻燒祭的精牲一千隻。
<tr>
<td valign=top>
<font size=-1>
3:5</font>
<td>佇<u>基遍</u>，暝時佇夢中，耶和華對<u>所羅門</u>出現，上帝講：「你愛我賞賜你甚麼？通對我求。」
<tr>
<td valign=top>
<font size=-1>
3:6</font>
<td><u>所羅門</u>講：「你曾施大恩互你的奴僕──我的父<u>大衛</u>照伊用誠實、公義、正直的心及你佇啲，行佇你的面前，你也給伊留此個大恩典，就是賞賜伊一個子坐伊的位，親像今仔日按呢。 
  <tr>
<td valign=top>
<font size=-1>
3:7</font>
<td>耶和華──我的上帝啊，今你互你的奴僕續接我的老父<u>大衛</u>做王；總是我是囝仔，呣知著怎樣出入。 
  <tr>
<td valign=top>
<font size=-1>
3:8</font>
<td>你的奴僕踮佇你所揀的百姓中，諸個百姓多到<img src="../boe.jpg" width="16" height="16" align="absmiddle">算得，也算<img src="../boe.jpg" alt="" width="16" height="16" align="absmiddle">了。 
  <tr>
<td valign=top>
<font size=-1>
3:9</font>
<td>求你賞賜你的奴僕智慧的心，通判斷你的百姓，來分別好歹。因為是誰會判斷你即多的百姓啊？」
<tr>
<td valign=top>
<font size=-1>
3:10</font>
<td>因為<u>所羅門</u>求這，主歡喜伊的話。 
  <tr>
<td valign=top>
<font size=-1>
3:11</font>
<td>上帝對伊講：「你既然求這，無為家己求歲壽、無為家己求好額，也無求滅絕你的對敵的生命，單單為家己求智慧通分別審判的理，
<tr>
<td valign=top>
<font size=-1>
3:12</font>
<td>看啊，我照你的話來做，我賞賜你聰明智慧的心，致到你以前無人親像你，你以後也無有人起來親像你。
<tr>
<td valign=top>
<font size=-1>
3:13</font>
<td>你所無求的，我也互你，就是好額、尊貴，互你佇世間的日子，列王無一個會比得你。
<tr>
<td valign=top>
<font size=-1>
3:14</font>
<td>你若行我的道路，守我的律例、及我的誡命，學你的老父<u>大衛</u>所行的，我就欲互你長歲壽。」
<tr>
<td valign=top>
<font size=-1>
3:15</font>
<td><u>所羅門</u>睏醒，知是眠夢。就去<u>耶路撒冷</u>，徛佇耶和華的約櫃前，獻燒祭及謝恩祭，閣為著伊許個人臣排設筵席。 
  <tr>
<td valign=top>
<font size=-1>
3:16</font>
<td>有一日，二個妓女來王遐，徛佇王的面前。
<tr>
<td valign=top>
<font size=-1>
3:17</font>
<td>一個婦仁人講：「我的主啊，我及此個婦仁人相及住一間厝；我及伊佇厝內生一個子。
<tr>
<td valign=top>
<font size=-1>
3:18</font>
<td>我生子了後第三日，此個婦仁人也生囝仔。阮相及徛起，除阮二人以外，厝內無別人及阮佇啲。
<tr>
<td valign=top>
<font size=-1>
3:19</font>
<td>暝時，此個婦仁人的子死，因為伊睏的時壓著(teh-tio̍h)伊。
<tr>
<td valign=top>
<font size=-1>
3:20</font>
<td>伊半暝起來，趁你的女婢啲睏，對我的身邊抱我的囝仔去，下佇伊的胸前，將伊的死囝仔下佇我的胸前。
<tr>
<td valign=top>
<font size=-1>
3:21</font>
<td>天欲光的時，我起來欲互我的囝仔食奶，無拍算，囝仔已經死；到天光，我詳細看，呣是我所生的子。」
<tr>
<td valign=top>
<font size=-1>
3:22</font>
<td>彼個婦仁人講：「無，活的是我的子，死的是你的子。」此個婦仁人講：「無，死的是你的子，活的是我的子。」<img src="../in.jpg" width="16" height="16" align="absmiddle">佇王的面前按呢相諍。 
  <tr>
<td valign=top>
<font size=-1>
3:23</font>
<td>王講：「此個婦仁人講『活的子是我的，死的子是你的』，彼個婦仁人講『無，死的子是你的，活的子是我的』」，
<tr>
<td valign=top>
<font size=-1>
3:24</font>
<td>王講：「給我攑刀來！」就攑刀到王的面前。
<tr>
<td valign=top>
<font size=-1>
3:25</font>
<td>王講：「將活的囝仔破做二旁，一旁互彼個，一旁互此個。」
<tr>
<td valign=top>
<font size=-1>
3:26</font>
<td>活的囝仔的老母為著家己的子，心親像火啲<img src="../toh-.jpg" width="16" height="16" align="absmiddle">，就對王講：「我的主啊，將活的子互彼個婦仁人，千萬呣通互伊死！」彼個婦仁人講：「此個囝仔莫得歸你，也莫得歸我，破伊，通！」 
  <tr>
<td valign=top>
<font size=-1>
3:27</font>
<td>王應講：「將活的囝仔互此個婦仁人，千萬呣通刣伊；因為伊實在是伊的老母。」
<tr>
<td valign=top>
<font size=-1>
3:28</font>
<td><u>以色列</u>眾人聽見王所判斷的案，就攏敬畏伊；因為看見伊的心內有上帝的智慧，來判斷。
</table>
 <center>
 <hr>
 <a href="../hb5.php">回聖經目錄</a>
 </center>
 <p>
 </body>
 </html>
 
