 <HEAD>
 <TITLE>
耶 利 米 書 Jeremiah</TITLE>
<meta http-equiv="Content-Type" content="text/html; charset=utf-8">

 </HEAD>
 <BODY TEXT="#000000" BGCOLOR="#FFFFFF" LINK="#0000FF" VLINK="#800080" ALINK="#FF0000"><hr>
 <h1 align=center>
耶 利 米 書 </h1>
 <table>
<tr>
<td valign=top>
<font size=+2>
章</font>
<td>
<font size=+1>
<a href="jer1.htm">
1</a>
<a href="jer2.htm">
2</a>
<a href="jer3.htm">
3</a>
<a href="jer4.htm">
4</a>
<a href="jer5.htm">
5</a>
<a href="jer6.htm">
6</a>
<a href="jer7.htm">
7</a>
<a href="jer8.htm">
8</a>
<a href="jer9.htm">
9</a>
<a href="jer10.htm">
10</a>
<a href="jer11.htm">
11</a>
<a href="jer12.htm">
12</a>
<a href="jer13.htm">
13</a>
<a href="jer14.htm">
14</a>
<a href="jer15.htm">
15</a>
<a href="jer16.htm">
16</a>
<a href="jer17.htm">
17</a>
<a href="jer18.htm">
18</a>
<a href="jer19.htm">
19</a>
<a href="jer20.htm">
20</a>
<a href="jer21.htm">
21</a>
<a href="jer22.htm">
22</a>
<a href="jer23.htm">
23</a>
<a href="jer24.htm">
24</a>
<a href="jer25.htm">
25</a>
<a href="jer26.htm">
26</a>
<a href="jer27.htm">
27</a>
<a href="jer28.htm">
28</a>
<a href="jer29.htm">
29</a>
<a href="jer30.htm">
30</a>
<a href="jer31.htm">
31</a>
<a href="jer32.htm">
32</a>
<a href="jer33.htm">
33</a>
<a href="jer34.htm">
34</a>
<a href="jer35.htm">
35</a>
<a href="jer36.htm">
36</a>
<a href="jer37.htm">
37</a>
<a href="jer38.htm">
38</a>
<a href="jer39.htm">
39</a>
<a href="jer40.htm">
40</a>
<a href="jer41.htm">
41</a>
<a href="jer42.htm">
42</a>
<a href="jer43.htm">
43</a>
<a href="jer44.htm">
44</a>
<a href="jer45.htm">
45</a>
<a href="jer46.htm">
46</a>
<a href="jer47.htm">
47</a>
 </font>
 <font size=+2 color=red>
48 </font>
 <font size=+1>
<a href="jer49.htm">
49</a>
<a href="jer50.htm">
50</a>
<a href="jer51.htm">
51</a>
<a href="jer52.htm">
52</a>
 </font>
</table>
<p>
 <table>
 <tr>
<td valign=top>
<font size=-1>
48:1</font>
<td>論<u>摩押</u>。萬軍的耶和華──<u>以色列</u>的上帝按呢講：<u>尼波</u>有災禍啊！因為受毀壞。<u>基列亭</u>抵著見誚受取；<u>米斯迦</u>抵著見誚受敗壞；
<tr>
<td valign=top>
<font size=-1>
48:2</font>
<td><u>摩押</u>無閣受謳咾。有人佇希實本設計謀欲害伊，講：來啦！咱給伊剪除，互伊無閣成做國。<u>瑪得緬</u>啊，你亦著靜靜無做聲；刀劍欲追趕你。 
  <tr>
<td valign=top>
<font size=-1>
48:3</font>
<td>對<u>何羅念</u>有喉叫的聲有搶劫及大的毀滅： 
  <tr>
<td valign=top>
<font size=-1>
48:4</font>
<td><u>摩押</u>抵著毀滅！伊的囝仔哮的聲，互人聽見。 
  <tr>
<td valign=top>
<font size=-1>
48:5</font>
<td>因為人絔上<u>魯希</u>的山坪愈行愈哭，落<u>何羅念</u>的山坪聽見毀滅哀哭的聲。 
  <tr>
<td valign=top>
<font size=-1>
48:6</font>
<td>恁著逃走，家己救生命，親像曠野的杜松。
<tr>
<td valign=top>
<font size=-1>
48:7</font>
<td>你因為倚靠家己的所做及家己的財寶亦欲受掠。基抹及屬伊的祭司貴族，亦欲做一下受遷移。
<tr>
<td valign=top>
<font size=-1>
48:8</font>
<td>行毀滅者欲到逐個城，無一個城會免得。山谷欲致到敗落，平洋欲受毀壞；照耶和華所講的。
<tr>
<td valign=top>
<font size=-1>
48:9</font>
<td>著用翅互<u>摩押</u>，互伊飛走。伊諸個城欲致到拋荒，無人徛起。（ 
  <tr>
<td valign=top>
<font size=-1>
48:10</font>
<td>凊凊彩彩做耶和華的工者，著受咒詛；禁止伊的刀染著血者，著受咒詛。）
<tr>
<td valign=top>
<font size=-1>
48:11</font>
<td><u>摩押</u>對少年以來常常享受平安，親像坐清的酒，無對此個器具傾佇別個器具，亦未曾受掠。因為按呢，伊的原味猶佇啲，氣味未變。 
  <tr>
<td valign=top>
<font size=-1>
48:12</font>
<td>耶和華講：「看啊，日子欲到，我欲差傾酒者去伊遐，給伊傾出來，傾空伊的器具，拍破伊的酒甕。
<tr>
<td valign=top>
<font size=-1>
48:13</font>
<td><u>摩押</u>欲為著<u>基抹</u>來見誚，親像<u>以色列</u>家為著<img src="../in.jpg" width="16" height="16" align="absbottom">所倚靠的<u>伯特利</u>來見誚一樣。 
  <tr>
<td valign=top>
<font size=-1>
48:14</font>
<td>你怎樣講：阮是勇士，是有力通交戰的人？
<tr>
<td valign=top>
<font size=-1>
48:15</font>
<td><u>摩押</u>變做拋荒，對敵上去，入伊許個城。所揀選的少年人落去抵著刣死；這是君王──名做萬軍的耶和華講的。 
  <tr>
<td valign=top>
<font size=-1>
48:16</font>
<td><u>摩押</u>的災禍近啦；伊的患難緊緊到。 
  <tr>
<td valign=top>
<font size=-1>
48:17</font>
<td>見若佇伊的周圍識伊的名者，恁攏著為伊悲傷，講：彼個勇的槌，媠的枴仔，豈會折到按呢？
<tr>
<td valign=top>
<font size=-1>
48:18</font>
<td>住佇<u>底本</u>的百姓啊，著對你榮光的位落來，坐佇乾燥的地；因為毀滅<u>摩押</u>者上來攻擊你，毀壞你許個衛所。 
  <tr>
<td valign=top>
<font size=-1>
48:19</font>
<td>住佇<u>亞羅珥</u>的啊，著徛佇路邊觀看，問逃走的查甫人，及脫離的婦仁人講：是甚麼代誌啊？
<tr>
<td valign=top>
<font size=-1>
48:20</font>
<td><u>摩押</u>因為毀壞來見誚；恁著啼哭喉叫，著佇<u>亞嫩</u>報告講：<u>摩押</u>變做拋荒！ 
  <tr>
<td valign=top>
<font size=-1>
48:21</font>
<td>「刑罰已經到佇平洋的地佇<u>何倫</u>、佇<u>雅雜</u>、佇<u>米法押</u>、 
  <tr>
<td valign=top>
<font size=-1>
48:22</font>
<td>佇<u>底本</u>、佇<u>尼波</u>、佇<u>伯低比拉太音</u>、 
  <tr>
<td valign=top>
<font size=-1>
48:23</font>
<td>佇<u>基列亭</u>、佇<u>伯迦末</u>、佇<u>伯米恩</u>、
<tr>
<td valign=top>
<font size=-1>
48:24</font>
<td>佇<u>加略</u>、佇<u>波斯拉</u>，及<u>摩押</u>地遠近所有的城。 
  <tr>
<td valign=top>
<font size=-1>
48:25</font>
<td><u>摩押</u>的角剉斷啦，伊的手骨遏折啦。這是耶和華講的。」 
  <tr>
<td valign=top>
<font size=-1>
48:26</font>
<td>「恁著互<u>摩押</u>酒醉，因為伊自高悖逆耶和華。伊欲佇伊所吐的中間翱來翱去，閣欲互人恥笑。
<tr>
<td valign=top>
<font size=-1>
48:27</font>
<td><u>以色列</u>豈呣曾互你恥笑嗎？伊豈是佇賊的中間互人查出嗎？因為你逐擺講起伊的時，就搖頭拂耳。 
  <tr>
<td valign=top>
<font size=-1>
48:28</font>
<td>徛起佇摩押的啊，恁著離開諸個城，徛起佇石磐，親像鳩鵻作巢佇孔口的邊。
<tr>
<td valign=top>
<font size=-1>
48:29</font>
<td>阮有聽見摩押的驕傲，伊的驕傲到極；伊的自高，伊的驕傲，伊的侮慢，存心家己掠做大。
<tr>
<td valign=top>
<font size=-1>
48:30</font>
<td>耶和華講：我知伊的受氣，及伊空空的誇口，所行是空空。
<tr>
<td valign=top>
<font size=-1>
48:31</font>
<td>因為按呢，我欲為著摩押啼哭，我欲為著<u>摩押</u>全地喉叫；<img src="../in.jpg" width="16" height="16" align="absbottom">欲為著<u>吉珥哈列設</u>的人吐氣。
<tr>
<td valign=top>
<font size=-1>
48:32</font>
<td><u>西比瑪</u>的葡萄樹啊，我為著你啼哭，比<u>雅謝</u>人的啼哭卡傷重。你的枝湠過海，直直伸到<u>雅謝</u>的海。彼個行毀滅者已經臨到你欲收成的果子，及你的葡萄。 
  <tr>
<td valign=top>
<font size=-1>
48:33</font>
<td>肥的田及摩押地，伊的歡喜快樂攏無去；我互酒窟的酒無去，無人踏酒出歡喜的聲；彼個聲呣是歡喜的聲。
<tr>
<td valign=top>
<font size=-1>
48:34</font>
<td>「因為<u>希實本</u>哀傷的聲<img src="../thang.jpg" width="16" height="16" align="absbottom">(thàng)到<u>以利亞利</u>，直直到<u>雅雜</u>；閣對瑣珥到<u>何羅念</u>，直到<u>伊基拉</u>．<u>施利施亞</u>，因為<u>寧林</u>的水的確枯焦。」 
  <tr>
<td valign=top>
<font size=-1>
48:35</font>
<td>耶和華講：「我欲佇<u>摩押</u>地互彼個獻祭佇山頭壇者，及彼個燒香佇伊許個神明者攏息。
<tr>
<td valign=top>
<font size=-1>
48:36</font>
<td>因為按呢，我的心為著<u>摩押</u>親像<img src="../phin.jpg" width="16" height="16" align="absbottom">簫(phín-siau)啲鳴，我的心為著吉珥哈列設人親像<img src="../phin.jpg" alt="" width="16" height="16" align="absbottom">簫(phín-siau)啲鳴，因為<img src="../in.jpg" alt="" width="16" height="16" align="absbottom">所聚集的財物攏無去。 
  <tr>
<td valign=top>
<font size=-1>
48:37</font>
<td>「頭殼逐個光裸裸，嘴鬚逐個剪短短，手骨逐個割傷，腰縖麻布。
<tr>
<td valign=top>
<font size=-1>
48:38</font>
<td>佇<u>摩押</u>逐間的厝頂及伊許個街市逐所在有啼哭；因為我攻破<u>摩押</u>，親像摃破呣中意的器具。這是耶和華講的。 
  <tr>
<td valign=top>
<font size=-1>
48:39</font>
<td><p>伊毀壞到按呢！<img src="../in.jpg" alt="" width="16" height="16" align="absbottom">啼哭到按呢！<u>摩押</u>見誚越倒轉到按呢！親像按呢<u>摩押</u>欲互四圍的人恥笑卬愕。」</p>
<tr>
<td valign=top>
<font size=-1>
48:40</font>
<td>因為耶和華按呢講：看啊，伊欲親像鷹鳥飛來，展開伊的翅佇<u>摩押</u>。 
  <tr>
<td valign=top>
<font size=-1>
48:41</font>
<td><u>迦略</u>互人取去，許個衛所互人佔去。到彼日，<u>摩押</u>諸個勇士的心親像欲生子的婦仁人的心。
<tr>
<td valign=top>
<font size=-1>
48:42</font>
<td><u>摩押</u>欲抵著毀滅，無閣成做國，因為<img src="../in.jpg" alt="" width="16" height="16" align="absbottom">自高悖逆耶和華。 
  <tr>
<td valign=top>
<font size=-1>
48:43</font>
<td>耶和華講：摩押徛起的百姓啊，驚惶、陷坑、活罩攏到佇你。
<tr>
<td valign=top>
<font size=-1>
48:44</font>
<td>走避驚惶的欲跋落陷坑；對陷坑絔起來的欲互活罩罩著，因為我欲互刑罰的年臨到摩押。這是耶和華講的。
<tr>
<td valign=top>
<font size=-1>
48:45</font>
<td>許個逃走者氣力盡，徛佇希實本蔭影下；總是火對希實本出，火焰對西宏發，一盡燒<u>摩押</u>的邊界，及作亂的人頭殼的頂面。 
  <tr>
<td valign=top>
<font size=-1>
48:46</font>
<td><u>摩押</u>啊，你有災禍<u>！基</u>抹的百姓滅無啦！你的眾子互人掠去，你的眾查某子做受掠者。
<tr>
<td valign=top>
<font size=-1>
48:47</font>
<td>耶和華講：總是到日後，我欲互<u>摩押</u>受掠的人倒轉。論<u>摩押</u>受審判的話到遮為止。 
  </table>
 <center>
 <hr>
 </center>
 <p>
 </body>
 </html>
 
