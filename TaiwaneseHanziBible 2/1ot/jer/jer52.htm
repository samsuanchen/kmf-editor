 <HEAD>
 <TITLE>
耶 利 米 書 Jeremiah</TITLE>
<meta http-equiv="Content-Type" content="text/html; charset=utf-8">

 </HEAD>
 <BODY TEXT="#000000" BGCOLOR="#FFFFFF" LINK="#0000FF" VLINK="#800080" ALINK="#FF0000"><hr>
 <h1 align=center>
耶 利 米 書 </h1>
 <table>
<tr>
<td valign=top>
<font size=+2>
章</font>
<td>
<font size=+1>
<a href="jer1.htm">
1</a>
<a href="jer2.htm">
2</a>
<a href="jer3.htm">
3</a>
<a href="jer4.htm">
4</a>
<a href="jer5.htm">
5</a>
<a href="jer6.htm">
6</a>
<a href="jer7.htm">
7</a>
<a href="jer8.htm">
8</a>
<a href="jer9.htm">
9</a>
<a href="jer10.htm">
10</a>
<a href="jer11.htm">
11</a>
<a href="jer12.htm">
12</a>
<a href="jer13.htm">
13</a>
<a href="jer14.htm">
14</a>
<a href="jer15.htm">
15</a>
<a href="jer16.htm">
16</a>
<a href="jer17.htm">
17</a>
<a href="jer18.htm">
18</a>
<a href="jer19.htm">
19</a>
<a href="jer20.htm">
20</a>
<a href="jer21.htm">
21</a>
<a href="jer22.htm">
22</a>
<a href="jer23.htm">
23</a>
<a href="jer24.htm">
24</a>
<a href="jer25.htm">
25</a>
<a href="jer26.htm">
26</a>
<a href="jer27.htm">
27</a>
<a href="jer28.htm">
28</a>
<a href="jer29.htm">
29</a>
<a href="jer30.htm">
30</a>
<a href="jer31.htm">
31</a>
<a href="jer32.htm">
32</a>
<a href="jer33.htm">
33</a>
<a href="jer34.htm">
34</a>
<a href="jer35.htm">
35</a>
<a href="jer36.htm">
36</a>
<a href="jer37.htm">
37</a>
<a href="jer38.htm">
38</a>
<a href="jer39.htm">
39</a>
<a href="jer40.htm">
40</a>
<a href="jer41.htm">
41</a>
<a href="jer42.htm">
42</a>
<a href="jer43.htm">
43</a>
<a href="jer44.htm">
44</a>
<a href="jer45.htm">
45</a>
<a href="jer46.htm">
46</a>
<a href="jer47.htm">
47</a>
<a href="jer48.htm">
48</a>
<a href="jer49.htm">
49</a>
<a href="jer50.htm">
50</a>
<a href="jer51.htm">
51</a>
 </font>
 <font size=+2 color=red>
52 </font>
 <font size=+1>
 </font>
</table>
<p>
 <table>
 <tr>
<td valign=top>
<font size=-1>
52:1</font>
<td><u>西底家</u>坐位的時二十一歲，佇<u>耶路撒冷</u>做王十一年。伊的老母名哈慕他，是立拿人<u>耶利米</u>的查某子。。
<tr>
<td valign=top>
<font size=-1>
52:2</font>
<td>伊行耶和華所看做歹的事，照<u>約雅敬</u>一切所行的。
<tr>
<td valign=top>
<font size=-1>
52:3</font>
<td><u>耶路撒冷</u>及猶大抵著諸個事，是因為耶和華發出受氣欲對伊的面前趕出<img src="../in.jpg" width="16" height="16" align="absbottom">；彼時<u>西底家</u>背叛<u>巴比倫</u>王。 
  <tr>
<td valign=top>
<font size=-1>
52:4</font>
<td>當<u>西底家</u>坐位第九年十月初十，巴比倫王<u>尼布甲尼撒</u>導伊全軍來攻擊<u>耶路撒冷</u>，佇城的對面紮營，閣佇四圍作土堆攻擊城。 
  <tr>
<td valign=top>
<font size=-1>
52:5</font>
<td>對按呢城受圍困直到<u>西底家</u>十一年。 
  <tr>
<td valign=top>
<font size=-1>
52:6</font>
<td>四月初九日，城內飢荒真傷重，致到彼所在的百姓攏無糧。
<tr>
<td valign=top>
<font size=-1>
52:7</font>
<td>城受攻破，一切的兵丁透暝對倚近王的園，二個城牆中的門，彼條路走出城；<u>迦勒底</u>人抵抵佇四圍攻擊城。in就對<u>亞拉巴</u>的路逃走。 
  <tr>
<td valign=top>
<font size=-1>
52:8</font>
<td><u>迦勒底</u>的軍兵追趇(jip)王，佇<u>耶利哥</u>的平洋追著<u>西底家</u>。伊的全軍攏離開伊四散。 
  <tr>
<td valign=top>
<font size=-1>
52:9</font>
<td><img src="../in.jpg" alt="" width="16" height="16" align="absbottom">掠著王，帶到<u>哈馬地</u>的<u>利比拉</u>，<u>巴比倫</u>王遐；<u>巴比倫</u>王就審判伊。 
  <tr>
<td valign=top>
<font size=-1>
52:10</font>
<td><u>巴比倫</u>王佇<u>西底家</u>的目睭前刣死伊許個子，閣佇<u>利比拉</u>刣<u>猶大</u>一切的貴族， 
  <tr>
<td valign=top>
<font size=-1>
52:11</font>
<td>閣挖<u>西底家</u>二蕊目睭，<u>巴比倫</u>王用鐵鍊鍊伊，帶到<u>巴比倫</u>，關伊佇監裡，直到伊死的日。
<tr>
<td valign=top>
<font size=-1>
52:12</font>
<td><u>巴比倫</u>王<u>尼布甲尼撒</u>王十九年五月初十日，跟隨<u>巴比倫</u>王的侍衛長<u>尼布撒拉旦</u>入<u>耶路撒冷</u>，
<tr>
<td valign=top>
<font size=-1>
52:13</font>
<td>用火燒耶和華的殿及王宮，閣用火燒<u>耶路撒冷</u>一切的厝，就是富貴家的厝。 
  <tr>
<td valign=top>
<font size=-1>
52:14</font>
<td>跟隨侍衛長<u>迦勒底</u>的全軍就拆毀<u>耶路撒冷</u>四圍的城牆。 
  <tr>
<td valign=top>
<font size=-1>
52:15</font>
<td>彼時侍衛長<u>尼布撒拉旦</u>將民間喪鄉者及留佇城內所剩的百姓，及許個投降<u>巴比倫</u>王者，以及眾人中所剩者，攏掠去。 
  <tr>
<td valign=top>
<font size=-1>
52:16</font>
<td>獨獨侍衛長<u>尼布撒拉旦</u>留彼個地方第一喪鄉者，互in治理葡萄園，及種作。 
  <tr>
<td valign=top>
<font size=-1>
52:17</font>
<td>耶和華殿內的銅柱及耶和華殿內的盆座以及銅海，<u>迦勒底</u>人攏拍破，將許個銅運到<u>巴比倫</u>，
<tr>
<td valign=top>
<font size=-1>
52:18</font>
<td><p>閣帶去鼎、托仔、剪刀、盤、碗、及所用一切的銅器、</p>
<tr>
<td valign=top>
<font size=-1>
52:19</font>
<td>杯、火爐、盤、鼎、燈台、碗、甌，一切金器的金，銀器的銀，侍衛長攏帶去。
<tr>
<td valign=top>
<font size=-1>
52:20</font>
<td>閣帶<u>所羅門</u>為耶和華的殿所創二支柱、一個銅海，及座下十二隻銅牛，諸個器具的銅會秤伊的輕重。
<tr>
<td valign=top>
<font size=-1>
52:21</font>
<td>一支柱高十八肘，圓環十一肘，厚四指，中央空殼。
<tr>
<td valign=top>
<font size=-1>
52:22</font>
<td>柱的頂面有銅的柱枓，高五肘；柱枓的周圍有網仔及石榴，攏是銅做的。第二支柱像一款，亦有石榴。
<tr>
<td valign=top>
<font size=-1>
52:23</font>
<td>四面有九十六粒的石榴，佇網仔的周圍，共有一百粒石榴。
<tr>
<td valign=top>
<font size=-1>
52:24</font>
<td>侍衛長掠祭司頭<u>西萊雅</u>，及第二級的祭司<u>西番亞</u>，及三個顧門者， 
  <tr>
<td valign=top>
<font size=-1>
52:25</font>
<td>閣對城內掠一個管兵的官，及佇城內所抵著常常見王的面者七人及軍長的書記點算百姓者，以及城中所抵著的國民六十人。
<tr>
<td valign=top>
<font size=-1>
52:26</font>
<td>侍衛長<u>尼布撒拉旦</u>將諸個人帶到利比拉，<u>巴比倫</u>王遐。 
  <tr>
<td valign=top>
<font size=-1>
52:27</font>
<td><u>巴比倫</u>王拍in佇<u>哈馬</u>地的<u>利比拉</u>刣死<img src="../in.jpg" width="16" height="16" align="absbottom">。按呢，<u>猶大</u>百姓受掠離開本地。 
  <tr>
<td valign=top>
<font size=-1>
52:28</font>
<td><u>尼布甲尼撒</u>所掠的人數記佇下底；佇第七年掠<u>猶大</u>人三千連二十三人； 
  <tr>
<td valign=top>
<font size=-1>
52:29</font>
<td><p><u>尼布甲尼撒</u>十八年對<u>耶路撒冷</u>掠去八百三十二人；</p>
<tr>
<td valign=top>
<font size=-1>
52:30</font>
<td><u>尼布甲尼撒</u>二十三年，侍衛長尼布撒拉旦掠去<u>猶大</u>人七百四十五名；共有四千六百人。
<tr>
<td valign=top>
<font size=-1>
52:31</font>
<td>猶大王<u>約雅斤</u>受掠了後第三十七年，<u>巴比倫</u>王<u>以未米羅達</u>元年十二月二五日，舉起<u>猶大</u>王<u>約雅斤</u>，放伊出監，
<tr>
<td valign=top>
<font size=-1>
52:32</font>
<td>亦用好話安慰伊，互伊的位卡高其餘諸個王的位，就是及伊同佇<u>巴比倫</u>者， 
  <tr>
<td valign=top>
<font size=-1>
52:33</font>
<td>褪去伊監內所穿的衫。一世人及巴比倫王相及食。
<tr>
<td valign=top>
<font size=-1>
52:34</font>
<td><u>巴比倫</u>王賞賜伊所欠用的食物，日日互伊一份，歸世人是按呢，直到伊死的日。
</table>
 <center>
 <hr>
 <a href="../hb5.php">回聖經目錄</a><br>
<br>
 </center>
 <p>
 </body>
 </html>
 
