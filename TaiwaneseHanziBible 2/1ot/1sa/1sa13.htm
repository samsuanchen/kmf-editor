 <HEAD>
 <TITLE>
撒 母 耳 記 上 1 Samuel</TITLE>
<meta http-equiv="Content-Type" content="text/html; charset=utf-8">
 </HEAD>
 <BODY TEXT="#000000" BGCOLOR="#FFFFFF" LINK="#0000FF" VLINK="#800080" ALINK="#FF0000"><hr>
 <h1 align=center>
撒 母 耳 記 上 </h1>
 <table>
<tr>
<td valign=top>
<font size=+2>
章</font>
<td>
<font size=+1>
<a href="1sa1.htm">
1</a>
<a href="1sa2.htm">
2</a>
<a href="1sa3.htm">
3</a>
<a href="1sa4.htm">
4</a>
<a href="1sa5.htm">
5</a>
<a href="1sa6.htm">
6</a>
<a href="1sa7.htm">
7</a>
<a href="1sa8.htm">
8</a>
<a href="1sa9.htm">
9</a>
<a href="1sa10.htm">
10</a>
<a href="1sa11.htm">
11</a>
<a href="1sa12.htm">
12</a>
 </font>
 <font size=+2 color=red>
13 </font>
 <font size=+1>
<a href="1sa14.htm">
14</a>
<a href="1sa15.htm">
15</a>
<a href="1sa16.htm">
16</a>
<a href="1sa17.htm">
17</a>
<a href="1sa18.htm">
18</a>
<a href="1sa19.htm">
19</a>
<a href="1sa20.htm">
20</a>
<a href="1sa21.htm">
21</a>
<a href="1sa22.htm">
22</a>
<a href="1sa23.htm">
23</a>
<a href="1sa24.htm">
24</a>
<a href="1sa25.htm">
25</a>
<a href="1sa26.htm">
26</a>
<a href="1sa27.htm">
27</a>
<a href="1sa28.htm">
28</a>
<a href="1sa29.htm">
29</a>
<a href="1sa30.htm">
30</a>
<a href="1sa31.htm">
31</a>
 </font>
</table>
<p>
 <table>
 <tr>
<td valign=top>
<font size=-1>
13:1</font>
<td><u>掃羅</u>抵仔坐位的年歲；做<u>以色列</u>王二年，
<tr>
<td valign=top>
<font size=-1>
13:2</font>
<td><u>掃羅</u>就為家己對<u>以色列</u>中揀三千人：二千跟隨<u>掃羅</u>佇<u>密抹</u>及<u>伯特利山</u>，一千跟隨<u>約拿單</u>佇<u>便雅憫</u>的<u>基比亞</u>；其餘的人伊差<img src="../in.jpg" width="16" height="16" align="absmiddle">倒去逐人的布棚。 
  <tr>
<td valign=top>
<font size=-1>
13:3</font>
<td><u>約拿單</u>拍<u>迦巴非利士</u>人的軍營，非利士人聽見。<u>掃羅</u>就歕哨角佇全地，講，<u>希伯來</u>人著聽啊。
<tr>
<td valign=top>
<font size=-1>
13:4</font>
<td><u>以色列</u>眾人聽見<u>掃羅</u>拍<u>非利士</u>人的軍營，閣聽見<u>以色列</u>人互<u>非利士</u>人厭惡，百姓就跟隨<u>掃羅</u>聚集佇<u>吉甲</u>。
<tr>
<td valign=top>
<font size=-1>
13:5</font>
<td><u>非利士</u>人聚集欲及<u>以色列</u>人交戰，有車三萬張，馬兵六千，步兵親像海邊的沙許多，就上來佇<u>伯亞文</u>東勢的<u>密抹</u>紮營。 
  <tr>
<td valign=top>
<font size=-1>
13:6</font>
<td><u>以色列</u>人看見家己危急，因為百姓窘迫，就家己匿佇山洞、樹林、石穴險要的所在，及深坑。
<tr>
<td valign=top>
<font size=-1>
13:7</font>
<td>也有<u>希伯來</u>人過<u>約但</u>，到<u>迦得</u>及<u>基列</u>地。<u>掃羅</u>猶久佇<u>吉甲</u>，百姓攏愕愕惙來跟隨伊。
<tr>
<td valign=top>
<font size=-1>
13:8</font>
<td><u>掃羅</u>照<u>撒母耳</u>所定著的日期聽候七日。<u>撒母耳</u>猶未來<u>吉甲</u>，百姓離開伊四散去。 
  <tr>
<td valign=top>
<font size=-1>
13:9</font>
<td><u>掃羅</u>講：「將燒祭及謝恩祭帶來我遮。」伊就獻燒祭。 
  <tr>
<td valign=top>
<font size=-1>
13:10</font>
<td>伊獻燒祭抵仔明白，看啊，<u>撒母耳</u>到啦。<u>掃羅</u>出去迎接伊，欲給伊請安。 
  <tr>
<td valign=top>
<font size=-1>
13:11</font>
<td><u>撒母耳</u>講：「你做甚麼代啊？」<u>掃羅</u>講：「因為我看見百姓四散離開我，你也無照所定著的日期到，閣<u>非利士</u>人已經聚集佇<u>密抹</u>。
<tr>
<td valign=top>
<font size=-1>
13:12</font>
<td>所以我講：<u>非利士</u>人欲到<u>吉甲</u>攻擊我，也我猶未求耶和華施恩，我就勉強獻燒祭。」
<tr>
<td valign=top>
<font size=-1>
13:13</font>
<td><u>撒母耳</u>對<u>掃羅</u>講：「你做戇事啦，因為你無遵守耶和華──你上帝所命令你的誡命。欲是有守，耶和華就堅固你的王位，佇<u>以色列</u>中到永遠。 
  <tr>
<td valign=top>
<font size=-1>
13:14</font>
<td>今你的王位無久長。耶和華已經尋著合伊的心意的一人，閣耶和華也定著伊做伊的百姓的頭，因為你無遵守耶和華所命令你的。」
<tr>
<td valign=top>
<font size=-1>
13:15</font>
<td><u>撒母耳</u>就起來，對<u>吉甲</u>上去<u>便雅憫</u>的<u>基比亞</u>。<u>掃羅</u>點算隨伊的人，約略有六百人。 
  <tr>
<td valign=top>
<font size=-1>
13:16</font>
<td><u>掃羅</u>及伊的子<u>約拿單</u>，及隨<img src="../in.jpg" alt="" width="16" height="16" align="absmiddle">的人，攏踮佇<u>便雅憫</u>的<u>迦巴</u>；總是<u>非利士</u>人紮營佇<u>密抹</u>。
<tr>
<td valign=top>
<font size=-1>
13:17</font>
<td>有搶劫的對<u>非利士</u>的軍營中出來，分做三隊：一隊越對<u>俄弗拉</u>的路到<u>書亞</u>的地去， 
  <tr>
<td valign=top>
<font size=-1>
13:18</font>
<td>一隊越對<u>伯和崙</u>的路去，閣一隊越對<u>洗波</u>音的山谷對面地界的路，向曠野去。 
  <tr>
<td valign=top>
<font size=-1>
13:19</font>
<td>彼時，<u>以色列</u>全地無一個拍鐵師傅；因為<u>非利士</u>人講，驚了<u>希伯來</u>人製造劍及槍。
<tr>
<td valign=top>
<font size=-1>
13:20</font>
<td><u>以色列</u>人欲磨利(bôa-lāi)伊的犁(lôe)、耙(pē)、斧頭(pó͘-thâu)、鋤頭(tî-thâu)，逐人著落去<u>非利士</u>人遐。
<tr>
<td valign=top>
<font size=-1>
13:21</font>
<td>若欲鑢(lòe)鋤頭( tî-thâu)、犁(lôe)、三齒(saⁿ-khí)的叉(chhe)、斧頭(pó͘-thâu)，及趕牛的鐵刺( hih-chhì)，著一賓(chi̍t-pim)的工錢。
<tr>
<td valign=top>
<font size=-1>
13:22</font>
<td>所以到交戰的日，隨<u>掃羅</u>及<u>約拿單</u>的人無一個手裡有劍有槍的，獨獨<u>掃羅</u>及伊的子<u>約拿單</u>有。
<tr>
<td valign=top>
<font size=-1>
13:23</font>
<td><u>非利士</u>防守的兵出去到<u>密抹</u>(Bi̍t-boa̍t)的隘口(ài-kháu)。
</table>
 <center>
 <hr>
 <a href="../hb5.php">回聖經</a><a href="../hb5.php">目錄</a><br>
 </center>
 <p>
 </body>
 </html>
 
