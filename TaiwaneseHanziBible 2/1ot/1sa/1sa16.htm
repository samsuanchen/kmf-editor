 <HEAD>
 <TITLE>
撒 母 耳 記 上 1 Samuel</TITLE>
<meta http-equiv="Content-Type" content="text/html; charset=utf-8" />
 </HEAD>
 <BODY TEXT="#000000" BGCOLOR="#FFFFFF" LINK="#0000FF" VLINK="#800080" ALINK="#FF0000"><hr>
 <h1 align=center>
撒 母 耳 記 上 </h1>
 <table>
<tr>
<td valign=top>
<font size=+2>
章</font>
<td>
<font size=+1>
<a href="1sa1.htm">
1</a>
<a href="1sa2.htm">
2</a>
<a href="1sa3.htm">
3</a>
<a href="1sa4.htm">
4</a>
<a href="1sa5.htm">
5</a>
<a href="1sa6.htm">
6</a>
<a href="1sa7.htm">
7</a>
<a href="1sa8.htm">
8</a>
<a href="1sa9.htm">
9</a>
<a href="1sa10.htm">
10</a>
<a href="1sa11.htm">
11</a>
<a href="1sa12.htm">
12</a>
<a href="1sa13.htm">
13</a>
<a href="1sa14.htm">
14</a>
<a href="1sa15.htm">
15</a>
 </font>
 <font size=+2 color=red>
16 </font>
 <font size=+1>
<a href="1sa17.htm">
17</a>
<a href="1sa18.htm">
18</a>
<a href="1sa19.htm">
19</a>
<a href="1sa20.htm">
20</a>
<a href="1sa21.htm">
21</a>
<a href="1sa22.htm">
22</a>
<a href="1sa23.htm">
23</a>
<a href="1sa24.htm">
24</a>
<a href="1sa25.htm">
25</a>
<a href="1sa26.htm">
26</a>
<a href="1sa27.htm">
27</a>
<a href="1sa28.htm">
28</a>
<a href="1sa29.htm">
29</a>
<a href="1sa30.htm">
30</a>
<a href="1sa31.htm">
31</a>
 </font>
</table>
<p>
 <table>
 <tr>
<td valign=top>
<font size=-1>
16:1</font>
<td>耶和華給<u>撒母耳</u>講：「我已經棄拺<u>掃羅</u>無互伊做<u>以色列</u>王，你為著伊憂悶欲到偌久啊？你著用角貯油滿滿，去啊，我欲差你去<u>伯利恆</u>人耶西遐；因為我佇伊的子的中間，備辦一個王。」
<tr>
<td valign=top>
<font size=-1>
16:2</font>
<td><u>撒母耳</u>講：「我怎樣通去？<u>掃羅</u>若聽見，伊欲刣我。」耶和華講：「你通帶一隻牛仔及你去，就講：『我來是欲祭獻耶和華。』 
  <tr>
<td valign=top>
<font size=-1>
16:3</font>
<td>你著請<u>耶西</u>來赴此個祭祀，我欲指示你所應該行的事。我所指示你的人，你著替我給伊抹油。」
<tr>
<td valign=top>
<font size=-1>
16:4</font>
<td><u>撒母耳</u>就照耶和華的話去行。到<u>伯利恆</u>，城裡許個長老攏愕愕惙出來迎接伊講：「你來是為著平安嗎？」 
  <tr>
<td valign=top>
<font size=-1>
16:5</font>
<td>伊講：「為著平安，我是欲祭獻耶和華。恁著清氣家己，來及我赴祭祀。」<u>撒母耳</u>就互<u>耶西</u>及伊許個子清氣，叫<img src="../in.jpg" width="16" height="16" align="absmiddle">來赴祭祀。 
  <tr>
<td valign=top>
<font size=-1>
16:6</font>
<td><img src="../in.jpg" alt="" width="16" height="16" align="absmiddle">已經來，<u>撒母耳</u>看見<u>以利押</u>，意思講，耶和華所欲抹油者果然佇伊的面前。 
  <tr>
<td valign=top>
<font size=-1>
16:7</font>
<td>總是耶和華給<u>撒母耳</u>講：「莫得看伊的容貌及伊身軀的大漢，此人是我所拒絕。因為耶和華看無親像人啲看：人看外貌；耶和華是看心內。」 
  <tr>
<td valign=top>
<font size=-1>
16:8</font>
<td><u>耶西</u>叫<u>亞比拿達</u>互伊對<u>撒母耳</u>的面前經過，<u>撒母耳</u>講：「耶和華也無揀此人。」 
  <tr>
<td valign=top>
<font size=-1>
16:9</font>
<td><u>耶西</u>閣叫<u>沙瑪</u>經過，伊講：「耶和華也無揀此個。」 
  <tr>
<td valign=top>
<font size=-1>
16:10</font>
<td><u>耶西</u>互伊許個子七個攏對<u>撒母耳</u>的面前經過，<u>撒母耳</u>給<u>耶西</u>講：「耶和華也無揀諸個。」
<tr>
<td valign=top>
<font size=-1>
16:11</font>
<td><u>撒母耳</u>給<u>耶西</u>講：「你的子攏佇遮嗎？」伊應講：「猶有一個煞尾的，今啲飼羊。」<u>撒母耳</u>給<u>耶西</u>講：「你差人導伊來；因為伊猶未來，咱無欲坐桌，」
<tr>
<td valign=top>
<font size=-1>
16:12</font>
<td>就差人導伊入來。伊是赤色，目睭清秀，生做好看。耶和華講：「此人就是，你起來給伊抹油。」
<tr>
<td valign=top>
<font size=-1>
16:13</font>
<td><u>撒母耳</u>就用角內的油，佇伊許個兄的中間抹伊。對彼日起，耶和華的神大大臨到<u>大衛</u>，<u>撒母耳</u>起身倒去<u>拉瑪</u>。 
  <tr>
<td valign=top>
<font size=-1>
16:14</font>
<td>耶和華的神離開<u>掃羅</u>，有歹神對耶和華遐來攪擾伊。 
  <tr>
<td valign=top>
<font size=-1>
16:15</font>
<td><u>掃羅</u>的人臣對伊講：「看啊，今有一個歹神對上帝遐來攪擾你。 
  <tr>
<td valign=top>
<font size=-1>
16:16</font>
<td>阮的主著命令跟隨你面前的人臣，尋一個<img src="../gau.jpg" width="16" height="16" align="absmiddle">(gâu)彈琴的來，對上帝遐來的歹神臨到你的時，互伊用手彈琴，你就好。」 
  <tr>
<td valign=top>
<font size=-1>
16:17</font>
<td><u>掃羅</u>給伊的人臣講：「恁給我尋一個<img src="../gau.jpg" alt="" width="16" height="16" align="absmiddle">彈琴的，導來我遮。」 
  <tr>
<td valign=top>
<font size=-1>
16:18</font>
<td>少年人中有一個講：「我曾看見<u>伯利恆</u>人<u>耶西</u>一個子彈琴，是大勇士閣是戰士，講話有智慧，面貌好看，耶和華也及伊佇啲。」 
  <tr>
<td valign=top>
<font size=-1>
16:19</font>
<td><u>掃羅</u>差使者去見<u>耶西</u>講：「差你的子<u>大衛</u>就是彼個飼羊的來我遮。」 
  <tr>
<td valign=top>
<font size=-1>
16:20</font>
<td><u>耶西</u>就用驢載餅及一皮袋的酒，及一隻山羊仔，交伊的子<u>大衛</u>，送互<u>掃羅</u>。 
  <tr>
<td valign=top>
<font size=-1>
16:21</font>
<td><u>大衛</u>到<u>掃羅</u>遐，跟隨佇伊的面前。<u>掃羅</u>真疼伊，<u>大衛</u>就做<u>掃羅</u>攑軍器的人。 
  <tr>
<td valign=top>
<font size=-1>
16:22</font>
<td><u>掃羅</u>差人去見<u>耶西</u>，講：「求你容允<u>大衛</u>跟隨佇我面前，因為伊得著恩典佇我的目睭前。」
<tr>
<td valign=top>
<font size=-1>
16:23</font>
<td>對上帝遐來的歹神臨到<u>掃羅</u>的時，<u>大衛</u>就提琴，用手來彈，<u>掃羅</u>就寬心得著好，歹神離開伊。
</table>
 <center>
 <hr>
 <a href="../hb5.php">回聖經</a><a href="../hb5.php">目錄</a><br>
 </center>
 <p>
 </body>
 </html>
 
