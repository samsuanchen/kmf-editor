<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>創 世 紀-22</title>
</head>
 <BODY TEXT="#000000" LINK="#0000FF" VLINK="#800080" ALINK="#FF0000"><hr>
 <h1 align=center>
創 世 紀</h1>
 <table>
<tr>
<td valign=top>
<font size=+2>
章</font>
<td>
<font size=+1>
<a href="gen1.htm">
1</a>
<a href="gen2.htm">
2</a>
<a href="gen3.htm">
3</a>
<a href="gen4.htm">
4</a>
<a href="gen5.htm">
5</a>
<a href="gen6.htm">
6</a>
<a href="gen7.htm">
7</a>
<a href="gen8.htm">
8</a>
<a href="gen9.htm">
9</a>
<a href="gen10.htm">
10</a>
<a href="gen11.htm">
11</a>
<a href="gen12.htm">
12</a>
<a href="gen13.htm">
13</a>
<a href="gen14.htm">
14</a>
<a href="gen15.htm">
15</a>
<a href="gen16.htm">
16</a>
<a href="gen17.htm">
17</a>
<a href="gen18.htm">
18</a>
<a href="gen19.htm">
19</a>
<a href="gen20.htm">
20</a>
<a href="gen21.htm">
21</a>
 </font>
 <font size=+2 color=red>
22 </font>
 <font size=+1>
<a href="gen23.htm">
23</a>
<a href="gen24.htm">
24</a>
<a href="gen25.htm">
25</a>
<a href="gen26.htm">
26</a>
<a href="gen27.htm">
27</a>
<a href="gen28.htm">
28</a>
<a href="gen29.htm">
29</a>
<a href="gen30.htm">
30</a>
<a href="gen31.htm">
31</a>
<a href="gen32.htm">
32</a>
<a href="gen33.htm">
33</a>
<a href="gen34.htm">
34</a>
<a href="gen35.htm">
35</a>
<a href="gen36.htm">
36</a>
<a href="gen37.htm">
37</a>
<a href="gen38.htm">
38</a>
<a href="gen39.htm">
39</a>
<a href="gen40.htm">
40</a>
<a href="gen41.htm">
41</a>
<a href="gen42.htm">
42</a>
<a href="gen43.htm">
43</a>
<a href="gen44.htm">
44</a>
<a href="gen45.htm">
45</a>
<a href="gen46.htm">
46</a>
<a href="gen47.htm">
47</a>
<a href="gen48.htm">
48</a>
<a href="gen49.htm">
49</a>
<a href="gen50.htm">
50</a>
 </font>
</table>
<p>
 <table>
 <tr>
<td valign=top>
<font size=-1>
22:1</font>
<td>諸個代誌以後，上帝試<u>亞伯拉罕</u>，叫伊講：「<u>亞伯拉罕</u>！」伊應講：「我佇遮。」
<tr>
<td valign=top>
<font size=-1>
22:2</font>
<td>上帝講：「你帶你的子，就是你獨生的子，你所疼的<u>以撒</u>，去<u>摩利亞</u>的地，我所欲指示你的山，佇遐將伊獻做燒祭。」 
  <tr>
<td valign=top>
<font size=-1>
22:3</font>
<td><u>亞伯拉罕</u>透早起來，備辦驢，帶伊的二個少年人及伊的子<u>以撒</u>，亦破燒祭的柴，就起身去上帝所指示伊的地。
<tr>
<td valign=top>
<font size=-1>
22:4</font>
<td>到第三日，<u>亞伯拉罕</u>攑目遠遠看彼個所在。 
  <tr>
<td valign=top>
<font size=-1>
22:5</font>
<td><u>亞伯拉罕</u>對伊的少年人講：「恁及驢踮遮(tiàm-chia)聽候，我及囝仔去遐敬拜，就倒來恁遮。」
<tr>
<td valign=top>
<font size=-1>
22:6</font>
<td><u>亞伯拉罕</u>將燒祭的柴下佇伊的子以撒的身上，家己的手攑火及刀；對彼霎二人相及行。」
<tr>
<td valign=top>
<font size=-1>
22:7</font>
<td><u>以撒</u>給伊的老父亞伯拉罕講：「父啊！」伊講：「我的子，我佇遮。」伊講：「你看，火及柴攏有，總是燒祭的羊仔佇叨落？」 
  <tr>
<td valign=top>
<font size=-1>
22:8</font>
<td><u>亞伯拉罕</u>講：「我的子，上帝欲家己備辦燒祭的羊仔。」對彼霎二人相及行。 
  <tr>
<td valign=top>
<font size=-1>
22:9</font>
<td><img src="../in.jpg" width="16" height="16" align="absbottom" />到上帝指示伊的所在，<u>亞伯拉罕</u>佇遐起壇，將柴排好，縛伊的子<u>以撒</u>，下佇壇裡的柴頂。
<tr>
<td valign=top>
<font size=-1>
22:10</font>
<td><u>亞伯拉罕</u>就伸手攑刀，欲刣伊的子。 
  <tr>
<td valign=top>
<font size=-1>
22:11</font>
<td>耶和華的使者對天叫伊講：「<u>亞伯拉罕</u>！<u>亞伯拉罕</u>！」伊應講：「我佇遮。」 
  <tr>
<td valign=top>
<font size=-1>
22:12</font>
<td>使者講：「你呣通佇此個囝仔的身上下手，亦呣通對伊怎樣做。因為我今知你是敬畏上帝；亦無將你的子，就是你獨生者，留啲呣互我。」
<tr>
<td valign=top>
<font size=-1>
22:13</font>
<td><u>亞伯拉罕</u>攑目看，看見後面有一隻羊牨(káng)，角纏(tî<sup>.</sup>)佇歸部的樹仔，亞伯拉罕就去掠彼隻羊來，獻做燒祭，來替伊的子。
<tr>
<td valign=top>
<font size=-1>
22:14</font>
<td><u>亞伯拉罕</u>名彼個所在叫「耶和華以勒」，到今仔日人猶啲講：「佇耶和華的山欲備辦。」
<tr>
<td valign=top>
<font size=-1>
22:15</font>
<td>耶和華的使者第二擺對天叫<u>亞伯拉罕</u>講：
<tr>
<td valign=top>
<font size=-1>
22:16</font>
<td>耶和華講：『你已經行此個事，無留你的子，就是你獨生的子，我就指家己咒誓講：
<tr>
<td valign=top>
<font size=-1>
22:17</font>
<td>我賜福欲賜福你；加添欲加添你的後裔，親像天頂的星，海邊的沙。你的後裔欲得著諸個對敵的關隘，
<tr>
<td valign=top>
<font size=-1>
22:18</font>
<td>閣地上萬邦欲因為你的後裔得著福氣；因為你聽趁我的話。』」
<tr>
<td valign=top>
<font size=-1>
22:19</font>
<td>對彼霎<u>亞伯拉</u>罕倒來伊許個少年人遐，<img src="../in.jpg" width="16" height="16" align="absbottom" />就相及起身去<u>別是巴</u>，<u>亞伯拉罕</u>就踮佇<u>別是巴</u>。
<tr>
<td valign=top>
<font size=-1>
22:20</font>
<td>諸個代誌了後，有人給<u>亞伯拉罕</u>講：「<u>密迦</u>給你的小弟<u>拿福</u>生子， 
  <tr>
<td valign=top>
<font size=-1>
22:21</font>
<td>大的<u>烏斯</u>，小弟<u>布斯</u>及<u>亞蘭</u>的老父<u>基某利</u>， 
  <tr>
<td valign=top>
<font size=-1>
22:22</font>
<td>及<u>基設</u>、<u>哈瑣</u>、<u>必達</u>、<u>益拉</u>、<u>彼土利</u>（<u>彼土利</u>生<u>利百加</u>）。」
<tr>
<td valign=top>
<font size=-1>
22:23</font>
<td>此八人攏是<u>密迦</u>給<u>亞伯拉罕</u>的小弟<u>拿福</u>生的。 
  <tr>
<td valign=top>
<font size=-1>
22:24</font>
<td><u>拿福</u>的細姨名<u>流瑪</u>，生<u>提八</u>、<u>迦含</u>、他轄，及<u>瑪迦</u>。 
  </table>
 <center>
 <hr>
 <a href="../hb5.php">回聖經目錄</a><br>
<br>
 </center>
 <p>
 </body>
 </html>
 
