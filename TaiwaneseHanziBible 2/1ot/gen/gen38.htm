 <!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>創 世 紀-38</title>
</head>
 <BODY TEXT="#000000" LINK="#0000FF" VLINK="#800080" ALINK="#FF0000"><hr>
 <h1 align=center>
創 世 紀</h1>
 <table>
<tr>
<td valign=top>
<font size=+2>
章</font>
<td>
<font size=+1>
<a href="gen1.htm">
1</a>
<a href="gen2.htm">
2</a>
<a href="gen3.htm">
3</a>
<a href="gen4.htm">
4</a>
<a href="gen5.htm">
5</a>
<a href="gen6.htm">
6</a>
<a href="gen7.htm">
7</a>
<a href="gen8.htm">
8</a>
<a href="gen9.htm">
9</a>
<a href="gen10.htm">
10</a>
<a href="gen11.htm">
11</a>
<a href="gen12.htm">
12</a>
<a href="gen13.htm">
13</a>
<a href="gen14.htm">
14</a>
<a href="gen15.htm">
15</a>
<a href="gen16.htm">
16</a>
<a href="gen17.htm">
17</a>
<a href="gen18.htm">
18</a>
<a href="gen19.htm">
19</a>
<a href="gen20.htm">
20</a>
<a href="gen21.htm">
21</a>
<a href="gen22.htm">
22</a>
<a href="gen23.htm">
23</a>
<a href="gen24.htm">
24</a>
<a href="gen25.htm">
25</a>
<a href="gen26.htm">
26</a>
<a href="gen27.htm">
27</a>
<a href="gen28.htm">
28</a>
<a href="gen29.htm">
29</a>
<a href="gen30.htm">
30</a>
<a href="gen31.htm">
31</a>
<a href="gen32.htm">
32</a>
<a href="gen33.htm">
33</a>
<a href="gen34.htm">
34</a>
<a href="gen35.htm">
35</a>
<a href="gen36.htm">
36</a>
<a href="gen37.htm">
37</a>
 </font>
 <font size=+2 color=red>
38 </font>
 <font size=+1>
<a href="gen39.htm">
39</a>
<a href="gen40.htm">
40</a>
<a href="gen41.htm">
41</a>
<a href="gen42.htm">
42</a>
<a href="gen43.htm">
43</a>
<a href="gen44.htm">
44</a>
<a href="gen45.htm">
45</a>
<a href="gen46.htm">
46</a>
<a href="gen47.htm">
47</a>
<a href="gen48.htm">
48</a>
<a href="gen49.htm">
49</a>
<a href="gen50.htm">
50</a>
 </font>
</table>
<p>
 <table>
 <tr>
<td valign=top>
<font size=-1>
38:1</font>
<td>彼時，<u>猶大</u>離開伊的兄弟，落去到一個<u>亞杜蘭</u>人名做<u>希拉</u>的家。
<tr>
<td valign=top>
<font size=-1>
38:2</font>
<td><u>猶大</u>佇遐看見一個<u>迦南</u>人名叫<u>書亞</u>的查某子，就娶伊，及伊同房， 
  <tr>
<td valign=top>
<font size=-1>
38:3</font>
<td>伊就懷孕生子，<u>猶大</u>就給伊號名做<u>珥</u>。 
  <tr>
<td valign=top>
<font size=-1>
38:4</font>
<td>伊閣懷孕生子，老母給伊號名<u>俄南</u>。
<tr>
<td valign=top>
<font size=-1>
38:5</font>
<td>伊又閣生子，給伊號名<u>示拉</u>。伊生<u>示拉</u>的時，<u>猶大</u>抵仔佇<u>基悉</u>。 
  <tr>
<td valign=top>
<font size=-1>
38:6</font>
<td><u>猶大</u>給伊的大子<u>珥</u>娶某，名叫<u>她瑪</u>。 
  <tr>
<td valign=top>
<font size=-1>
38:7</font>
<td><u>猶大</u>的大子<u>珥</u>行歹佇耶和華的面前，耶和華就互伊死。
<tr>
<td valign=top>
<font size=-1>
38:8</font>
<td><u>猶大</u>給<u>俄南</u>講：「你著及你的兄嫂同房，對伊來盡你做小弟的本份，給你的兄立後嗣。 
  <tr>
<td valign=top>
<font size=-1>
38:9</font>
<td><u>俄南</u>知所生的子無歸佇伊家己，所以同房的時，遺泄(ûi-siat)佇地裡，免得互伊的兄有後嗣。
<tr>
<td valign=top>
<font size=-1>
38:10</font>
<td>伊的所做，耶和華看做歹，互伊亦死。
<tr>
<td valign=top>
<font size=-1>
38:11</font>
<td><u>猶大</u>心內講：「驚了<u>示拉</u>亦死，親像伊二個兄一樣。」就對伊的媳婦(sim-pū)<u>她瑪</u>講：「你去，住恁老父的家守寡，聽候我的子<u>示拉</u>長成。」<u>她瑪</u>就倒去，住佇<img src="../in.jpg" width="16" height="16" align="absbottom" />老父的家。
<tr>
<td valign=top>
<font size=-1>
38:12</font>
<td>過久久，<u>猶大</u>的某<u>書亞</u>的查某子死。<u>猶大</u>受安慰，就及伊的朋友<u>亞杜蘭</u>人<u>希拉</u>上去<u>亭拿</u>，到伊剪羊毛的人遐。 
  <tr>
<td valign=top>
<font size=-1>
38:13</font>
<td>有人給<u>她瑪</u>講：「恁乾官(ta-koaⁿ)上去<u>亭拿</u>剪伊的羊的毛。」 
  <tr>
<td valign=top>
<font size=-1>
38:14</font>
<td><u>她瑪</u>看見<u>示拉</u>已經長成，猶無娶伊做某，就褪伊守寡的衫，用帕(phè)罩(tà)面，閣<img src="../moa.jpg" alt="" width="16" height="16" align="absbottom" />(moa)身體，坐佇<u>亭拿</u>的路<u>伊拿印</u>門口。 
  <tr>
<td valign=top>
<font size=-1>
38:15</font>
<td><u>猶大</u>看見伊，掠做是娼妓，因為伊有罩面。 
  <tr>
<td valign=top>
<font size=-1>
38:16</font>
<td>就越去路邊就近伊，講：「來！互我及你相及睏。」因為呣知是伊的媳婦。應講：「你欲及我睏，欲用甚麼互我？」
<tr>
<td valign=top>
<font size=-1>
38:17</font>
<td><u>猶大</u>講：「我對羊群內掠一隻山羊仔，寄來互你。」講：「你欲用物互我做準當，聽候你寄來嗎？」 
  <tr>
<td valign=top>
<font size=-1>
38:18</font>
<td><u>猶大</u>講：「我著甚麼互你做準當？」伊就講：「你的印、你的帶，及你手裡的枴仔。」就互伊，及伊睏，伊就對<u>猶大</u>懷孕。 
  <tr>
<td valign=top>
<font size=-1>
38:19</font>
<td><u>她瑪</u>起來去，褪伊的帕(phè)，猶原穿伊守寡的衫。 
  <tr>
<td valign=top>
<font size=-1>
38:20</font>
<td><u>猶大</u>託伊的朋友<u>亞杜蘭</u>人送一隻山羊仔，欲對彼個婦仁人的手提準當，尋伊<img src="../boe.jpg" width="16" height="16" align="absbottom" />著， 
  <tr>
<td valign=top>
<font size=-1>
38:21</font>
<td>就問彼所在的人講：「<u>伊拿印</u>路邊的娼妓佇叨落？」<img src="../in.jpg" width="16" height="16" align="absbottom" />講：「此位無娼妓。」 
  <tr>
<td valign=top>
<font size=-1>
38:22</font>
<td>伊倒去見<u>猶大</u>講：「我尋伊無，彼位的人亦講：『此位無娼妓。』」 
  <tr>
<td valign=top>
<font size=-1>
38:23</font>
<td><u>猶大</u>講：「據(kù)在伊提去，免得咱見誚。你看，我已經將此隻山羊仔送伊，你竟然尋伊無。」
<tr>
<td valign=top>
<font size=-1>
38:24</font>
<td>約略過三月日，有人給<u>猶大</u>講：「你的媳婦<u>她瑪</u>做娼妓，閣因為行淫續有娠孕(sin-īn)。」<u>猶大</u>講：「給伊拖出來燒！」 
  <tr>
<td valign=top>
<font size=-1>
38:25</font>
<td><u>她瑪</u>互人拖出來的時就差人去見伊乾官講：「諸個物是是誰的，我就是對伊來懷孕。」閣講：「請你認，看此個印及帶及枴仔是是誰的？」
<tr>
<td valign=top>
<font size=-1>
38:26</font>
<td><u>猶大</u>認得就講：「伊比我卡有義，因為我無將伊嫁互我的子<u>示拉</u>。」對彼霎<u>猶大</u>無閣親近伊。
<tr>
<td valign=top>
<font size=-1>
38:27</font>
<td><u>她瑪</u>得欲生的時，知伊腹肚內是雙個。 
  <tr>
<td valign=top>
<font size=-1>
38:28</font>
<td>啲生的時，一個囝仔伸一支手出來；拾姐提紅線縛佇伊的手，講：「此個是代先出的。」
<tr>
<td valign=top>
<font size=-1>
38:29</font>
<td>後來伊的手勼(kiu)入去，第二個出世；拾姐講：「你啥事<img src="../chong.jpg" width="16" height="16" align="absbottom" />(chông)出來？」此個爆破是為著你，所以給伊號名做<u>法勒斯</u>。 
  <tr>
<td valign=top>
<font size=-1>
38:30</font>
<td>後來，彼個手縛紅線的亦生出來，就號伊的名做<u>謝拉</u>。 
  </table>
 <center>
 <hr>
 <a href="../hb5.php">回聖經目錄</a>
 </center>
 <p>
 </body>
 </html>
 
