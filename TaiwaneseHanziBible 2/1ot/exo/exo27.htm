<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>出埃及記-27</title>
</head>
 <BODY TEXT="#000000" BGCOLOR="#FFFFFF" LINK="#0000FF" VLINK="#800080" ALINK="#FF0000"><hr>
 <h1 align=center>
出 埃 及 記 </h1>
 <table>
<tr>
<td valign=top>
<font size=+2>
章</font>
<td>
<font size=+1>
<a href="exo1.htm">
1</a>
<a href="exo2.htm">
2</a>
<a href="exo3.htm">
3</a>
<a href="exo4.htm">
4</a>
<a href="exo5.htm">
5</a>
<a href="exo6.htm">
6</a>
<a href="exo7.htm">
7</a>
<a href="exo8.htm">
8</a>
<a href="exo9.htm">
9</a>
<a href="exo10.htm">
10</a>
<a href="exo11.htm">
11</a>
<a href="exo12.htm">
12</a>
<a href="exo13.htm">
13</a>
<a href="exo14.htm">
14</a>
<a href="exo15.htm">
15</a>
<a href="exo16.htm">
16</a>
<a href="exo17.htm">
17</a>
<a href="exo18.htm">
18</a>
<a href="exo19.htm">
19</a>
<a href="exo20.htm">
20</a>
<a href="exo21.htm">
21</a>
<a href="exo22.htm">
22</a>
<a href="exo23.htm">
23</a>
<a href="exo24.htm">
24</a>
<a href="exo25.htm">
25</a>
<a href="exo26.htm">
26</a>
 </font>
 <font size=+2 color=red>
27 </font>
 <font size=+1>
<a href="exo28.htm">
28</a>
<a href="exo29.htm">
29</a>
<a href="exo30.htm">
30</a>
<a href="exo31.htm">
31</a>
<a href="exo32.htm">
32</a>
<a href="exo33.htm">
33</a>
<a href="exo34.htm">
34</a>
<a href="exo35.htm">
35</a>
<a href="exo36.htm">
36</a>
<a href="exo37.htm">
37</a>
<a href="exo38.htm">
38</a>
<a href="exo39.htm">
39</a>
<a href="exo40.htm">
40</a>
 </font>
</table>
<p>
 <table>
 <tr>
<td valign=top>
<font size=-1>
27:1</font>
<td>「你著用皂莢柴做壇。長五肘，闊五肘，此個壇是四方的，高三肘。
<tr>
<td valign=top>
<font size=-1>
27:2</font>
<td>著佇壇的四角頭做四支角，及壇相連做一個，用銅包伊。
<tr>
<td valign=top>
<font size=-1>
27:3</font>
<td>著做盆(phûn)，來收伊的灰 (hu)，閣做伊的托仔(thuh-á)、伊的盤、伊的叉、伊的火鼎；伊一切的器具攏用銅做。
<tr>
<td valign=top>
<font size=-1>
27:4</font>
<td>著用銅給伊做一個網，佇網的四角做四個銅環，
<tr>
<td valign=top>
<font size=-1>
27:5</font>
<td> 用網下佇壇四面圍腰板的下面，互網透到壇的半腰。
<tr>
<td valign=top>
<font size=-1>
27:6</font>
<td>著用皂莢柴(chō-kiap-chhâ )給壇做槓，用銅包伊。
<tr>
<td valign=top>
<font size=-1>
27:7</font>
<td>許個槓著串佇環內槓著佇壇的雙旁，來扛伊。
<tr>
<td valign=top>
<font size=-1>
27:8</font>
<td>著用板做壇，中央空殼，攏著照山頂指示你的款式來做。」
<tr>
<td valign=top>
<font size=-1>
27:9</font>
<td>「你著做會幕的場。場的南面的南勢著用過紡的幼苧做帷佇一旁，長一百肘。
<tr>
<td valign=top>
<font size=-1>
27:10</font>
<td>伊的柱二十支，銅臼二十個。柱的鈎及橫杆攏著用銀做伊。
<tr>
<td valign=top>
<font size=-1>
27:11</font>
<td>北面也著有帷，長一百肘，伊的柱二十支，銅臼二十個。柱的鈎及橫杆攏著用銀做。
<tr>
<td valign=top>
<font size=-1>
27:12</font>
<td> 場的西面著有帷，闊五十肘，帷的柱十支，臼十個。
<tr>
<td valign=top>
<font size=-1>
27:13</font>
<td>場的東面的東勢闊五十肘。
<tr>
<td valign=top>
<font size=-1>
27:14</font>
<td>門此旁的帷著十五肘，帷的柱三支，臼三個，
<tr>
<td valign=top>
<font size=-1>
27:15</font>
<td>門彼旁的帷也著十五肘，帷的柱三支，臼三個。
<tr>
<td valign=top>
<font size=-1>
27:16</font>
<td>場的門著有門簾，闊二十肘，著用藍色、紫色、朱紅色的料，及過紡的幼苧，用綉(siù)花的工做，柱四支，臼四個。
<tr>
<td valign=top>
<font size=-1>
27:17</font>
<td>場四圍一切的柱攏著有銀的橫杆，銀的鈎，銅的臼。
<tr>
<td valign=top>
<font size=-1>
27:18</font>
<td>場的長一百肘，闊逐面五十肘，高五肘，帷著用過紡的幼苧做，伊的臼攏用銅做。
<tr>
<td valign=top>
<font size=-1>
27:19</font>
<td>會幕所用逐項的器具，及所釘的釘，以及場內所釘的釘，攏著用銅做。」
<tr>
<td valign=top>
<font size=-1>
27:20</font>
<td>「你著吩咐<u>以色列</u>人，將彼個為著欲照光所夾清的橄欖油提來互你，互燈常常點啲。 
  <tr>
<td valign=top>
<font size=-1>
27:21</font>
<td>佇會幕中法櫃前的帳簾外，亞倫及伊的子，對下昏到天光，著佇耶和華面前料理伊。是做以色列人代代永遠的例。」
</table>
 <center>
 <hr>
 <a href="../hb5.php">回聖經目錄</a>
 </center>
 <p>
 </body>
 </html>
 
