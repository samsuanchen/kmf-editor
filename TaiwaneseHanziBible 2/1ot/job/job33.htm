 <HEAD>
 <TITLE>
約 伯 記 Job</TITLE>
<meta http-equiv="Content-Type" content="text/html; charset=utf-8">
 </HEAD>
 <BODY TEXT="#000000" BGCOLOR="#FFFFFF" LINK="#0000FF" VLINK="#800080" ALINK="#FF0000"><hr>
 <h1 align=center>
約 伯 記</h1>
 <table>
<tr>
<td valign=top>
<font size=+2>
章</font>
<td>
<font size=+1>
<a href="job1.htm">
1</a>
<a href="job2.htm">
2</a>
<a href="job3.htm">
3</a>
<a href="job4.htm">
4</a>
<a href="job5.htm">
5</a>
<a href="job6.htm">
6</a>
<a href="job7.htm">
7</a>
<a href="job8.htm">
8</a>
<a href="job9.htm">
9</a>
<a href="job10.htm">
10</a>
<a href="job11.htm">
11</a>
<a href="job12.htm">
12</a>
<a href="job13.htm">
13</a>
<a href="job14.htm">
14</a>
<a href="job15.htm">
15</a>
<a href="job16.htm">
16</a>
<a href="job17.htm">
17</a>
<a href="job18.htm">
18</a>
<a href="job19.htm">
19</a>
<a href="job20.htm">
20</a>
<a href="job21.htm">
21</a>
<a href="job22.htm">
22</a>
<a href="job23.htm">
23</a>
<a href="job24.htm">
24</a>
<a href="job25.htm">
25</a>
<a href="job26.htm">
26</a>
<a href="job27.htm">
27</a>
<a href="job28.htm">
28</a>
<a href="job29.htm">
29</a>
<a href="job30.htm">
30</a>
<a href="job31.htm">
31</a>
<a href="job32.htm">
32</a>
 </font>
 <font size=+2 color=red>
33 </font>
 <font size=+1>
<a href="job34.htm">
34</a>
<a href="job35.htm">
35</a>
<a href="job36.htm">
36</a>
<a href="job37.htm">
37</a>
<a href="job38.htm">
38</a>
<a href="job39.htm">
39</a>
<a href="job40.htm">
40</a>
<a href="job41.htm">
41</a>
<a href="job42.htm">
42</a>
 </font>
</table>
<p>
 <table>
 <tr>
<td valign=top>
<font size=-1>
33:1</font>
<td><u>約伯</u>啊，今請你聽我的話，留心聽我一切的言語。
<tr>
<td valign=top>
<font size=-1>
33:2</font>
<td>看啊，我今開我的嘴，我的舌佇嘴內啲講。
<tr>
<td valign=top>
<font size=-1>
33:3</font>
<td>我的話欲講出我心內的正直；我的嘴唇欲老實講出所知的。
<tr>
<td valign=top>
<font size=-1>
33:4</font>
<td>上帝的神創造我；全能者的氣互我得著活。
<tr>
<td valign=top>
<font size=-1>
33:5</font>
<td>你若會，就著應我，起來徛排列佇我的面前。
<tr>
<td valign=top>
<font size=-1>
33:6</font>
<td>看啊，我佇上帝的面前及你一樣，也是用土勒成(ni̍h-chiâⁿ)的。
<tr>
<td valign=top>
<font size=-1>
33:7</font>
<td>看啊，我無用威嚴互你驚，也無用我的勢力壓你。
<tr>
<td valign=top>
<font size=-1>
33:8</font>
<td>你所講的，我實在有聽見，也有聽見你的話的聲，講：
<tr>
<td valign=top>
<font size=-1>
33:9</font>
<td>我是清氣，無過失；我是清白，佇我心內也無罪。
<tr>
<td valign=top>
<font size=-1>
33:10</font>
<td>看啊，伊尋空隙來攻擊我，掠我做伊的對敵，
<tr>
<td valign=top>
<font size=-1>
33:11</font>
<td>伊用腳銬銬我的腳，致意看我一切的路。
<tr>
<td valign=top>
<font size=-1>
33:12</font>
<td>看啊，講到這，你是不義，我欲應你，因為上帝比人卡大。
<tr>
<td valign=top>
<font size=-1>
33:13</font>
<td>你啥事及伊相爭？因為伊的事伊攏無解明？
<tr>
<td valign=top>
<font size=-1>
33:14</font>
<td>因為上帝講一擺、也二擺，總是人無致意。
<tr>
<td valign=top>
<font size=-1>
33:15</font>
<td>人倒佇眠床睏到伊睏重眠的時，佇眠夢中，暝時的異象，
<tr>
<td valign=top>
<font size=-1>
33:16</font>
<td>伊開<img src="../in.jpg" width="16" height="16" align="absmiddle">的耳孔，蓋印佇<img src="../in.jpg" alt="" width="16" height="16" align="absmiddle">所受的教示， 
  <tr>
<td valign=top>
<font size=-1>
33:17</font>
<td>欲互人改換所計劃的事，遏止人的驕傲，
<tr>
<td valign=top>
<font size=-1>
33:18</font>
<td>阻止伊的活命無落深坑，也伊的生命無對刀劍來死。
<tr>
<td valign=top>
<font size=-1>
33:19</font>
<td>人佇眠床裡受痛疼的境界，佇伊的骨內親像交戰無息，
<tr>
<td valign=top>
<font size=-1>
33:20</font>
<td>致到伊的生命厭賤食物，伊的心神厭惡好味。
<tr>
<td valign=top>
<font size=-1>
33:21</font>
<td>伊的肉消瘦，無通看見；平素無看見的骨今攏凸出(thóng-chhut)。
<tr>
<td valign=top>
<font size=-1>
33:22</font>
<td>伊的生命近佇深坑；伊的活命近佇許個滅無生命的。
<tr>
<td valign=top>
<font size=-1>
33:23</font>
<td>若有一個使者及伊佇啲，就是一千中的一個，替伊講話的，將人所著做的指示伊；
<tr>
<td valign=top>
<font size=-1>
33:24</font>
<td>伊就施恩互伊，講：救伊免得落深坑；我已經尋著贖回伊的。
<tr>
<td valign=top>
<font size=-1>
33:25</font>
<td>伊的肉比囝仔的肉卡幼軟；伊欲復倒少年的日子。
<tr>
<td valign=top>
<font size=-1>
33:26</font>
<td>伊欲祈禱上帝，上帝歡喜伊，見著伊的面來歡喜；伊閣算彼人做義。
<tr>
<td valign=top>
<font size=-1>
33:27</font>
<td>伊佇人的面前唱歌講：我有犯罪，顛倒是非，無利益我。
<tr>
<td valign=top>
<font size=-1>
33:28</font>
<td>伊救贖我的生命免落深坑；我的活命也欲看見光。
<tr>
<td valign=top>
<font size=-1>
33:29</font>
<td>看啊，諸個一切的事上帝行佇人二擺、三擺，
<tr>
<td valign=top>
<font size=-1>
33:30</font>
<td>為著欲對深坑救伊的生命倒轉，互伊得著活命的光照伊。
<tr>
<td valign=top>
<font size=-1>
33:31</font>
<td><u>約伯</u>啊，你著俯耳孔聽我的話，著靜靜，我就欲講。 
  <tr>
<td valign=top>
<font size=-1>
33:32</font>
<td>你若有話通講，就應我；做你講，因為我愛掠你做義。
<tr>
<td valign=top>
<font size=-1>
33:33</font>
<td>若無，你著聽我講；你著靜靜，我欲教你智慧。
</table>
 <center>
 <hr>
 <a href="../hb5.php">回聖經目錄</a><br>
<br>
 </center>
 <p>
 </body>
 </html>
 
