  <!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>利未記-10</title>
</head>
 <BODY TEXT="#000000" BGCOLOR="#FFFFFF" LINK="#0000FF" VLINK="#800080" ALINK="#FF0000"><hr>
 <h1 align=center>
利 未 記</h1>
 <table>
<tr>
<td valign=top>
<font size=+2>
章</font>
<td>
<font size=+1>
<a href="lev1.htm">
1</a>
<a href="lev2.htm">
2</a>
<a href="lev3.htm">
3</a>
<a href="lev4.htm">
4</a>
<a href="lev5.htm">
5</a>
<a href="lev6.htm">
6</a>
<a href="lev7.htm">
7</a>
<a href="lev8.htm">
8</a>
<a href="lev9.htm">
9</a>
 </font>
 <font size=+2 color=red>
10 </font>
 <font size=+1>
<a href="lev11.htm">
11</a>
<a href="lev12.htm">
12</a>
<a href="lev13.htm">
13</a>
<a href="lev14.htm">
14</a>
<a href="lev15.htm">
15</a>
<a href="lev16.htm">
16</a>
<a href="lev17.htm">
17</a>
<a href="lev18.htm">
18</a>
<a href="lev19.htm">
19</a>
<a href="lev20.htm">
20</a>
<a href="lev21.htm">
21</a>
<a href="lev22.htm">
22</a>
<a href="lev23.htm">
23</a>
<a href="lev24.htm">
24</a>
<a href="lev25.htm">
25</a>
<a href="lev26.htm">
26</a>
<a href="lev27.htm">
27</a>
 </font>
</table>
<p>
 <table>
 <tr>
<td valign=top>
<font size=-1>
10:1</font>
<td><u>亞倫</u>的子<u>拿答</u>、<u>亞比戶</u>逐個提家己的香爐，貯火，及香，佇耶和華的面前獻別號的火，是伊所無命令<img src="../in.jpg" width="16" height="16" align="absbottom" />的，
<tr>
<td valign=top>
<font size=-1>
10:2</font>
<td>就有火對耶和華的面前發出，來燒<img src="../in.jpg" alt="" width="16" height="16" align="absbottom" />，<img src="../in.jpg" alt="" width="16" height="16" align="absbottom" />就死佇耶和華的面前。 
  <tr>
<td valign=top>
<font size=-1>
10:3</font>
<td><u>摩西</u>對<u>亞倫</u>講：「這是耶和華所講的，伊講：『我欲佇親近我的人顯明做聖；佇眾百姓的面前，我欲得著榮光。』」<u>亞倫</u>也靜靜。 
  <tr>
<td valign=top>
<font size=-1>
10:4</font>
<td><u>摩西</u>叫<u>亞倫</u>的叔<u>烏設</u>的子<u>米沙利</u>、<u>以利撒反</u>來，給<img src="../in.jpg" alt="" width="16" height="16" align="absbottom" />講：「進前來，將恁的親人對聖所的面前扛到營外。」
<tr>
<td valign=top>
<font size=-1>
10:5</font>
<td><img src="../in.jpg" alt="" width="16" height="16" align="absbottom" />二人進前來，就<img src="../in.jpg" alt="" width="16" height="16" align="absbottom" />所穿的衫扛出營外，是照<u>摩西</u>所命令的。 
  <tr>
<td valign=top>
<font size=-1>
10:6</font>
<td><u>摩西</u>對<u>亞倫</u>及伊的子<u>以利亞撒</u>、<u>以他瑪</u>講：「呣通拍散頭毛，也呣通拆裂衫，免得恁死，閣免得耶和華受氣會眾；獨獨恁的兄弟<u>以色列</u>全家為著耶和華所發出的火來哀哭。 
  <tr>
<td valign=top>
<font size=-1>
10:7</font>
<td>恁也呣通出會幕門，驚了恁會死，因為耶和華的油抹佇恁的身軀。」<img src="../in.jpg" alt="" width="16" height="16" align="absbottom" />就照<u>摩西</u>的話來行。
<tr>
<td valign=top>
<font size=-1>
10:8</font>
<td>耶和華吩咐<u>亞倫</u>講： 
  <tr>
<td valign=top>
<font size=-1>
10:9</font>
<td>「你及你的子入會幕的時，薄酒、厚酒攏呣通飲，免得恁死；這欲做恁逐世代永遠的例。
<tr>
<td valign=top>
<font size=-1>
10:10</font>
<td>互恁通分別聖及無聖者，無清氣及清氣者。
<tr>
<td valign=top>
<font size=-1>
10:11</font>
<td>閣互恁通將耶和華託仗<u>摩西</u>吩咐<u>以色列</u>人一切的律例教示<img src="../in.jpg" width="16" height="16" align="absbottom" />。」 
  <tr>
<td valign=top>
<font size=-1>
10:12</font>
<td><u>摩西</u>對<u>亞倫</u>及伊所剩的子<u>以利亞撒</u>、<u>以他瑪</u>講：「恁提耶和華火祭所剩的素祭，著佇壇邊食伊呣通參酵，因為是至聖者。
<tr>
<td valign=top>
<font size=-1>
10:13</font>
<td>恁著食伊佇聖的所在；因為佇獻互耶和華的火祭中，這是你的份額及你的子的份額；所命令我的就是按呢。
<tr>
<td valign=top>
<font size=-1>
10:14</font>
<td>所搖的胸，所舉起的腿，恁著佇清氣的所在食伊。你及你的子你的查某子攏著相及食；因為諸個是對以色列人謝恩祭中互你，做你的份額及你的子的份額。
<tr>
<td valign=top>
<font size=-1>
10:15</font>
<td>所舉起的腿，所搖的胸，<img src="../in.jpg" width="16" height="16" align="absbottom" />著及火祭的油相及帶來，做搖祭佇耶和華的面前搖伊；這著歸你及你的子，做永遠得著的份額，攏是照耶和華所命令的。」
<tr>
<td valign=top>
<font size=-1>
10:16</font>
<td>彼時<u>摩西</u>致意尋做贖罪祭的山羊牨，看啊，已經燒去，就受氣<u>亞倫</u>所剩的子<u>以利亞撒</u>、<u>以他瑪</u>講：
<tr>
<td valign=top>
<font size=-1>
10:17</font>
<td>「此個贖罪祭已經是至聖者，伊閣用彼個歸互恁，來擔當會眾的罪過，佇耶和華的面前給<img src="../in.jpg" alt="" width="16" height="16" align="absbottom" />贖，恁啥事無食伊佇聖的所在啊？
<tr>
<td valign=top>
<font size=-1>
10:18</font>
<td>看啊，彼個血無帶入聖所內，恁本著食伊佇聖所，照我所命令的。」
<tr>
<td valign=top>
<font size=-1>
10:19</font>
<td ><u>亞倫</u>對<u>摩西</u>講：「看啊，今仔日<img src="../in.jpg" alt="" width="16" height="16" align="absbottom" />佇耶和華的面前獻<img src="../in.jpg" alt="" width="16" height="16" align="absbottom" />的贖罪祭及<img src="../in.jpg" alt="" width="16" height="16" align="absbottom" />的燒祭，我閣抵著親像按呢，我若今仔日食贖罪祭，耶和華豈會看做好嗎？」
<tr>
<td valign=top>
<font size=-1>
10:20</font>
<td><u>摩西</u>聽見，就掠此個話做好。 
  </table>
 <center>
 <hr>
 <a href="../hb5.php">回聖經目錄</a><br>
<br>
 </center>
 <p>
 </body>
 </html>
 
