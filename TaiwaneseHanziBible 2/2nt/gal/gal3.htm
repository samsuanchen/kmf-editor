<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>加拉太書-3</title>
</head>
 <BODY TEXT="#000000" BGCOLOR="#FFFFFF" LINK="#0000FF" VLINK="#800080" ALINK="#FF0000"><hr>
 <h1 align=center>
加 拉 太 書 </h1>
 <table>
<tr>
<td valign=top>
<font size=+2>
章</font>
<td>
<font size=+1>
<a href="gal1.htm">
1</a>
<a href="gal2.htm">
2</a>
 </font>
 <font size=+2 color=red>
3 </font>
 <font size=+1>
<a href="gal4.htm">
4</a>
<a href="gal5.htm">
5</a>
<a href="gal6.htm">
6</a>
 </font>
</table>
<p>
 <table>
 <tr>
<td valign=top>
<font size=-1>
3:1</font>
<td>戇的<u>加拉太</u>人啊，耶穌基督釘十字架，已經形容真明佇恁的目睭前，今恁互是誰迷去啊？
<tr>
<td valign=top>
<font size=-1>
3:2</font>
<td>我干單問恁一項：恁前受著聖神，是對趁(thàn)律法來行？抑(á) 是對聽來信啊？
<tr>
<td valign=top>
<font size=-1>
3:3</font>
<td>恁到即戇啊？恁既然佇聖神做起頭，今就佇肉體成尾嗎？
<tr>
<td valign=top>
<font size=-1>
3:4</font>
<td>恁受許多項的艱苦豈空空嗎？總無真正空空啊？
<tr>
<td valign=top>
<font size=-1>
3:5</font>
<td>彼個賞賜恁聖神，閣出力行諸個權能佇恁中間的，是對恁趁律法來行？抑是對恁聽來信啊？
<tr>
<td valign=top>
<font size=-1>
3:6</font>
<td>親像「<u>亞伯拉罕</u>信上帝，就給伊算做義」。 
  <tr>
<td valign=top>
<font size=-1>
3:7</font>
<td>所以，恁著知：見若信的人，就是<u>亞伯拉罕</u>的子孫。 
  <tr>
<td valign=top>
<font size=-1>
3:8</font>
<td>聖經代先看出上帝欲互外邦人對信稱做義，就代先傳福音互<u>亞伯拉罕</u>，講：「萬邦欲對你得著福氣。」 
  <tr>
<td valign=top>
<font size=-1>
3:9</font>
<td>可見見若信的人及有信的<u>亞伯拉罕</u>同得著福氣。 
  <tr>
<td valign=top>
<font size=-1>
3:10</font>
<td>見若靠本身行律法的，攏受咒詛；因為有記載講：「見若無長長照律法的冊攏總所記載來行伊的，著受咒詛。」
<tr>
<td valign=top>
<font size=-1>
3:11</font>
<td>今靠律法無人佇上帝的面前稱做義，是明；因為：「義的人欲對信來活。」
<tr>
<td valign=top>
<font size=-1>
3:12</font>
<td>若是律法呣是對信，獨獨：「行諸個的，欲對諸個來活。」
<tr>
<td valign=top>
<font size=-1>
3:13</font>
<td>基督已經贖回咱脫離律法的咒詛，因為伊為著咱成做咒詛；因為有記載講：「見若吊佇柴裡的受咒詛。」
<tr>
<td valign=top>
<font size=-1>
3:14</font>
<td>欲互<u>亞伯拉罕</u>的福氣，對基督耶穌續到佇外邦，互咱對信得著所應允的聖神。
<tr>
<td valign=top>
<font size=-1>
3:15</font>
<td>兄弟啊，我照人的代誌來講：雖然是人的約，若已經定著，就無人給伊廢無抑是加添。
<tr>
<td valign=top>
<font size=-1>
3:16</font>
<td>今諸個應允是對<u>亞伯拉罕</u>以及伊的後裔講。伊無講「以及你諸個後裔」，親像指多多人，是講「以及你的後裔」，親像指一人，就是基督。 
  <tr>
<td valign=top>
<font size=-1>
3:17</font>
<td>今我講，上帝所代先定著的約，呣是彼個四百三十年後的律法所會給伊廢無，致到所應允的歸佇空空。
<tr>
<td valign=top>
<font size=-1>
3:18</font>
<td><p>因為承接家業，若是對律法，就無對應允；總是上帝恩賜<u>亞伯拉罕</u>是照應允。</p>
<tr>
<td valign=top>
<font size=-1>
3:19</font>
<td>按呢律法是怎樣？是為著諸個過失來加設，聽候彼個得著應允的後裔到，也是對天使經過中保的手來設。
<tr>
<td valign=top>
<font size=-1>
3:20</font>
<td>今中保呣是做一個的中保；若是上帝是一個。
<tr>
<td valign=top>
<font size=-1>
3:21</font>
<td>按呢，律法及上帝的應允對逆嗎？斷斷呣是！因為若曾傳一個律法會互人活的，就義實在是對律法。
<tr>
<td valign=top>
<font size=-1>
3:22</font>
<td>總是聖經已經將萬人圍佇罪惡內，欲互所應允的通對信耶穌基督，來賞賜許個信的人。
<tr>
<td valign=top>
<font size=-1>
3:23</font>
<td>總是此個信未到的代先，咱受顧守佇律法下，圍啲來聽候欲顯明的信。
<tr>
<td valign=top>
<font size=-1>
3:24</font>
<td>按呢，律法是做管顧囝仔的，導咱到基督，互咱對信來稱做義。
<tr>
<td valign=top>
<font size=-1>
3:25</font>
<td>若是信已經到，就無閣降服佇管顧囝仔的。
<tr>
<td valign=top>
<font size=-1>
3:26</font>
<td>因為恁對信靠基督耶穌攏做上帝的子。
<tr>
<td valign=top>
<font size=-1>
3:27</font>
<td>因為恁見若受洗禮來入佇基督的，是曾穿基督。
<tr>
<td valign=top>
<font size=-1>
3:28</font>
<td>無有<u>猶太</u>、抑是<u>希利尼</u>、奴僕、抑是自由的，查甫人婦仁人的分別，因為恁佇基督耶穌攏是一個。 
  <tr>
<td valign=top>
<font size=-1>
3:29</font>
<td>恁若屬基督，就做<u>亞伯拉罕</u>的後裔，照應允來做後嗣(sû)。 
  </table>
 <center>
 <hr>
 <a href="../hb5.php">回聖經目錄</a><br>
 </center>
 <p>
 </body>
 </html>
 
