<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>加拉太書-6</title>
</head>
 <BODY TEXT="#000000" BGCOLOR="#FFFFFF" LINK="#0000FF" VLINK="#800080" ALINK="#FF0000"><hr>
 <h1 align=center>
加 拉 太 書 </h1>
 <table>
<tr>
<td valign=top>
<font size=+2>
章</font>
<td>
<font size=+1>
<a href="gal1.htm">
1</a>
<a href="gal2.htm">
2</a>
<a href="gal3.htm">
3</a>
<a href="gal4.htm">
4</a>
<a href="gal5.htm">
5</a>
 </font>
 <font size=+2 color=red>
6 </font>
 <font size=+1>
 </font>
</table>
<p>
 <table>
 <tr>
<td valign=top>
<font size=-1>
6:1</font>
<td>兄弟啊，若有人無張持陷落罪過，恁屬佇神的人著用溫柔的心神歸正伊；也著家己關防驚了恁也抵著試。
<tr>
<td valign=top>
<font size=-1>
6:2</font>
<td>恁逐人的重擔著相共擔，用按呢，來盡基督的法。
<tr>
<td valign=top>
<font size=-1>
6:3</font>
<td>無，也家己掠做有的，是騙家己。
<tr>
<td valign=top>
<font size=-1>
6:4</font>
<td>逐人著省察家己的所行；就有通誇口的在佇本身，無在佇別人，
<tr>
<td valign=top>
<font size=-1>
6:5</font>
<td>因為逐人欲擔伊家己的擔。
<tr>
<td valign=top>
<font size=-1>
6:6</font>
<td>學習道理的，著將逐項好物互教示伊的相及有份。
<tr>
<td valign=top>
<font size=-1>
6:7</font>
<td>莫得家己錯誤，上帝<img src="../boe.jpg" width="16" height="16" align="absbottom">侮慢得。因為人所撒的是甚麼，伊也欲收彼號。
<tr>
<td valign=top>
<font size=-1>
6:8</font>
<td>為著家己的肉體撒的，欲對肉體來收成敗壞；為著聖神撒的，欲對聖神來收成永活。
<tr>
<td valign=top>
<font size=-1>
6:9</font>
<td>咱行好，呣通失志；因為若無折站(chiu-chām)，到期會收成。
<tr>
<td valign=top>
<font size=-1>
6:10</font>
<td>所以，猶有機會咱著行好佇眾人，佇許個對信成做一家的人閣卡著致意。
<tr>
<td valign=top>
<font size=-1>
6:11</font>
<td>恁看我親手寫互恁的字到即(chiah)大！
<tr>
<td valign=top>
<font size=-1>
6:12</font>
<td>見若愛用肉體妝飾好看的，<img src="../in.jpg" width="16" height="16" align="absbottom">勉強恁受割禮，無呣是愛免得為著基督的十字架受窘逐。
<tr>
<td valign=top>
<font size=-1>
6:13</font>
<td>因為<img src="../in.jpg" alt="" width="16" height="16" align="absbottom">受割禮，連家己也無守律法；獨獨愛恁受割禮，互<img src="../in.jpg" alt="" width="16" height="16" align="absbottom">通佇恁的肉體誇口。
<tr>
<td valign=top>
<font size=-1>
6:14</font>
<td>若是我斷斷呣誇口別項，只有誇口咱的主耶穌基督的十字架若定；對此個，就世間向我釘十字架，我向世間也是按呢。
<tr>
<td valign=top>
<font size=-1>
6:15</font>
<td>因為受割禮無受割禮攏無要緊，要緊就是做新創造的人。
<tr>
<td valign=top>
<font size=-1>
6:16</font>
<td>見若照此個準繩(chún-chîn)來行的，願平安、憐憫到佇<img src="../in.jpg" alt="" width="16" height="16" align="absbottom">，也到佇上帝<u>以色列</u>的百姓。
<tr>
<td valign=top>
<font size=-1>
6:17</font>
<td>今了後，人呣通攪擾我，因為我的身軀有帶耶穌的痕跡(hûn-jiah)。
<tr>
<td valign=top>
<font size=-1>
6:18</font>
<td>兄弟啊，願咱的主耶穌基督的恩典及恁的心神佇啲。阿們！
</table>
 <center>
 <hr>
 <a href="../hb5.php">回聖經目錄</a><br>
 </center>
 <p>
 </body>
 </html>
 
