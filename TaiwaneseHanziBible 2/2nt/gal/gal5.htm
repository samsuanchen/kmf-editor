<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>加拉太書-5</title>
</head>
 <BODY TEXT="#000000" BGCOLOR="#FFFFFF" LINK="#0000FF" VLINK="#800080" ALINK="#FF0000"><hr>
 <h1 align=center>
加 拉 太 書 </h1>
 <table>
<tr>
<td valign=top>
<font size=+2>
章</font>
<td>
<font size=+1>
<a href="gal1.htm">
1</a>
<a href="gal2.htm">
2</a>
<a href="gal3.htm">
3</a>
<a href="gal4.htm">
4</a>
 </font>
 <font size=+2 color=red>
5 </font>
 <font size=+1>
<a href="gal6.htm">
6</a>
 </font>
</table>
<p>
 <table>
 <tr>
<td valign=top>
<font size=-1>
5:1</font>
<td>基督解放咱做自由，所以恁著徛在，莫得閣掛著彼個做奴僕的軛(taⁿ)。
<tr>
<td valign=top>
<font size=-1>
5:2</font>
<td>我──<u>保羅</u>給恁講，恁若受割禮，就基督無利益佇恁。 
  <tr>
<td valign=top>
<font size=-1>
5:3</font>
<td>我閣再對逐個受割禮的人證明，伊著行齊全的律法親像欠債著還。
<tr>
<td valign=top>
<font size=-1>
5:4</font>
<td>恁愛對律法稱做義的，是已經及基督絕斷，已經對恩典的位<img src="../lut.jpg" width="16" height="16" align="absbottom">(lut)落去。
<tr>
<td valign=top>
<font size=-1>
5:5</font>
<td>因為咱倚靠神，對信啲聽候所向望的義。
<tr>
<td valign=top>
<font size=-1>
5:6</font>
<td>因為<img src="../tiam.jpg" width="16" height="16" align="absbottom">佇基督耶穌，受割禮抑無受割禮攏無功效，獨獨信對仁愛來行的才有功效。 
  <tr>
<td valign=top>
<font size=-1>
5:7</font>
<td>恁前是<img src="../gau.jpg" width="16" height="16" align="absbottom">(gâu)走，是誰阻擋恁，致到恁無趁真理啊？ 
  <tr>
<td valign=top>
<font size=-1>
5:8</font>
<td>彼號的苦勸呣是對召恁的出。
<tr>
<td valign=top>
<font size=-1>
5:9</font>
<td>淡薄的酵(kàⁿ)會發歸甑(sñg)。
<tr>
<td valign=top>
<font size=-1>
5:10</font>
<td>我<img src="../tiam.jpg" width="16" height="16" align="absbottom">佇主深信恁不致有別樣的心志；獨獨攪擾恁的，無論是甚麼人，伊欲受擬罪。 
  <tr>
<td valign=top>
<font size=-1>
5:11</font>
<td>兄弟啊，我若猶啲傳割禮，啥事猶久受窘逐啊？按呢，十字架的做塞礙已經廢無啊。
<tr>
<td valign=top>
<font size=-1>
5:12</font>
<td>願許個拍亂恁的將家己割斷。
<tr>
<td valign=top>
<font size=-1>
5:13</font>
<td>兄弟啊，恁受召是來得著自由，獨獨莫得用自由做肉體的機關，是著對仁愛相服事。
<tr>
<td valign=top>
<font size=-1>
5:14</font>
<td>因為全律法包含佇一句，就是講「疼厝邊親像家己」。
<tr>
<td valign=top>
<font size=-1>
5:15</font>
<td>設使恁相吞咬，驚了會相滅無，恁著謹慎。
<tr>
<td valign=top>
<font size=-1>
5:16</font>
<td>今我講，恁著照神來行，就無成肉體的私慾。
<tr>
<td valign=top>
<font size=-1>
5:17</font>
<td>因為肉體愛攻擊神，神愛攻擊肉體，二個相對敵，互恁無行所愛行的。
<tr>
<td valign=top>
<font size=-1>
5:18</font>
<td>獨獨恁若互聖神所引導，就無佇律法下。
<tr>
<td valign=top>
<font size=-1>
5:19</font>
<td>今肉體的品行有露現(lō-hiān)，親像姦淫、污穢(ù-oè)、邪僻(siâ-phiah)、
<tr>
<td valign=top>
<font size=-1>
5:20</font>
<td>拜偶像、邪術、結冤讎、相爭、怨恨、受氣、結黨、分旁、異端、
<tr>
<td valign=top>
<font size=-1>
5:21</font>
<td>怨妒、酒醉、放蕩，以及親像此號的。我前曾代先講，今也代先給恁講，見若常常行按呢的將來無承接上帝的國。
<tr>
<td valign=top>
<font size=-1>
5:22</font>
<td>若是聖神的果子，就是仁愛、歡喜、和平、
<tr>
<td valign=top>
<font size=-1>
5:23</font>
<td>吞愞、慈悲、善良、忠信、溫柔、撙節(chún-chat)。親像此號無有律法禁伊。
<tr>
<td valign=top>
<font size=-1>
5:24</font>
<td>閣屬基督耶穌的人，曾將肉體及伊的情，伊的慾釘佇十字架。
<tr>
<td valign=top>
<font size=-1>
5:25</font>
<td>咱若照神來活，著照神來行。
<tr>
<td valign=top>
<font size=-1>
5:26</font>
<td>莫得對重空空的榮光，相激氣，相怨妒。
</table>
 <center>
 <hr>
 <a href="../hb5.php">回聖經目錄</a><br>
<br>
 </center>
 <p>
 </body>
 </html>
 
