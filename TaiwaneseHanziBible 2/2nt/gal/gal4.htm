<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>加拉太書-4</title>
</head>
 <BODY TEXT="#000000" BGCOLOR="#FFFFFF" LINK="#0000FF" VLINK="#800080" ALINK="#FF0000"><hr>
 <h1 align=center>
加 拉 太 書 </h1>
 <table>
<tr>
<td valign=top>
<font size=+2>
章</font>
<td>
<font size=+1>
<a href="gal1.htm">
1</a>
<a href="gal2.htm">
2</a>
<a href="gal3.htm">
3</a>
 </font>
 <font size=+2 color=red>
4 </font>
 <font size=+1>
<a href="gal5.htm">
5</a>
<a href="gal6.htm">
6</a>
 </font>
</table>
<p>
 <table>
 <tr>
<td valign=top>
<font size=-1>
4:1</font>
<td>今我講後嗣，雖然是全業的主，猶做囝仔的時及奴僕無各樣，
<tr>
<td valign=top>
<font size=-1>
4:2</font>
<td>就是降服監督的及管家的，聽候老父所限定的期到。
<tr>
<td valign=top>
<font size=-1>
4:3</font>
<td>親像按呢，咱做囝仔的時，也做奴僕，降服此世間的小學。
<tr>
<td valign=top>
<font size=-1>
4:4</font>
<td>若是到彼個時已經滿，上帝差伊的子，對婦仁人來出世，出世佇律法下，
<tr>
<td valign=top>
<font size=-1>
4:5</font>
<td>來贖回律法下的人，互咱受設立做子。
<tr>
<td valign=top>
<font size=-1>
4:6</font>
<td>為著恁是做子，上帝差伊的子的神入咱的心，喉叫講：「阿爸！父啊！」
<tr>
<td valign=top>
<font size=-1>
4:7</font>
<td>親像按呢，你呣是猶(iû)原做奴僕，就是做子；既然做子，就對上帝來做後嗣。
<tr>
<td valign=top>
<font size=-1>
4:8</font>
<td>總是當時恁呣識上帝，做許個生成呣是上帝者的奴僕；
<tr>
<td valign=top>
<font size=-1>
4:9</font>
<td>若是今已經識上帝，卡好著講互上帝所識，怎樣倒轉閣向許個軟茈(núg-chiáⁿ)空空的小學，就是恁所愛閣重再做<img src="../in.jpg" width="16" height="16" align="absbottom">的奴僕的啊？
<tr>
<td valign=top>
<font size=-1>
4:10</font>
<td>恁致意守日、月、節、年。
<tr>
<td valign=top>
<font size=-1>
4:11</font>
<td>我替恁真驚，驚了我所為著恁著磨的會空空。
<tr>
<td valign=top>
<font size=-1>
4:12</font>
<td>兄弟啊，我求恁著親像我，因為我也親像恁。
<tr>
<td valign=top>
<font size=-1>
4:13</font>
<td>恁攏未曾剋虧我。恁知我頭一擺傳福音互恁，是因為肉體的軟弱。
<tr>
<td valign=top>
<font size=-1>
4:14</font>
<td>彼霎為著我的肉體恁有受試，猶久無看輕，也無厭賤，是接納我，親像上帝的天使，也親像基督耶穌一樣。
<tr>
<td valign=top>
<font size=-1>
4:15</font>
<td>恁當時所歡喜的福氣佇叨落？因為我干證恁，設使會做得，恁就挖恁的目睭互我。
<tr>
<td valign=top>
<font size=-1>
4:16</font>
<td>今我用真實給恁講，是成做恁的仇讎(kiû-siû)嗎？
<tr>
<td valign=top>
<font size=-1>
4:17</font>
<td><img src="../in.jpg" width="16" height="16" align="absbottom">及恁親熱，呣是好意，是愛隔斷恁，互恁及<img src="../in.jpg" alt="" width="16" height="16" align="absbottom">親熱。 
  <tr>
<td valign=top>
<font size=-1>
4:18</font>
<td>獨獨佇好事，來常常互人及恁親熱的是好，呣若我及恁佇啲的時著按呢。
<tr>
<td valign=top>
<font size=-1>
4:19</font>
<td>我的細子啊，我為恁閣受生產的艱苦，到基督的形狀成佇恁的心。
<tr>
<td valign=top>
<font size=-1>
4:20</font>
<td>我愛此霎及恁佇啲，來換我的聲，因為我為著恁躊躇(tiû-tû)。
<tr>
<td valign=top>
<font size=-1>
4:21</font>
<td>恁愛降服律法的，著給我講，恁豈無聽見律法嗎？
<tr>
<td valign=top>
<font size=-1>
4:22</font>
<td>因為有記載講，<u>亞伯拉罕</u>有二個子，一個是女婢生的，一個是自由的生的。
<tr>
<td valign=top>
<font size=-1>
4:23</font>
<td>若是彼個對女婢的是照肉體來生；彼個對自由的是對應允來生。
<tr>
<td valign=top>
<font size=-1>
4:24</font>
<td>諸個攏有譬喻佇啲：因為彼二個婦仁人是做二個約。一個出佇<u>西奈山</u>，所生的做奴僕，就是<u>夏甲</u>。 
  <tr>
<td valign=top>
<font size=-1>
4:25</font>
<td>此個<u>夏甲</u>是<u>亞拉伯</u>的<u>西奈</u>山，閣及現今的<u>耶路撒冷</u>像類，因為伊及伊諸個子做奴僕。 
  <tr>
<td valign=top>
<font size=-1>
4:26</font>
<td>獨獨佇頂面的<u>耶路撒冷</u>是自由，是咱的老母。 
  <tr>
<td valign=top>
<font size=-1>
4:27</font>
<td>因為有記載講：你無懷孕、無生子的，著歡喜；無有生產的艱苦的，著出大聲來叫；因為家己住的婦仁人，比有丈夫的，伊的子猶卡多個。
<tr>
<td valign=top>
<font size=-1>
4:28</font>
<td>兄弟啊，咱親像以撒，做應允的子。
<tr>
<td valign=top>
<font size=-1>
4:29</font>
<td>若是親像當時照肉體來生的窘逐照神來生的，此霎也是按呢。
<tr>
<td valign=top>
<font size=-1>
4:30</font>
<td>呣拘聖經講怎樣？「著趕出女婢及伊的子！因為女婢的子決斷<img src="../boe.jpg" width="16" height="16" align="absbottom">通及自由者的子同承接業。」 
  <tr>
<td valign=top>
<font size=-1>
4:31</font>
<td>兄弟啊，按呢咱呣是女婢的子，是自由者的子。
</table>
 <center>
 <hr>
 <a href="../hb5.php">回聖經目錄</a><br>
 </center>
 <p>
 </body>
 </html>
 
