 <!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>彼 得 後 書 -1</title>
</head>
 <BODY TEXT="#000000" LINK="#0000FF" VLINK="#800080" ALINK="#FF0000"><hr>
 <h1 align=center>
彼 得 後 書 </h1>
 <table>
<tr>
<td valign=top>
<font size=+2>
章</font>
<td>
<font size=+1>
 </font>
 <font size=+2 color=red>
1 </font>
 <font size=+1>
<a href="2pe2.htm">
2</a>
<a href="2pe3.htm">
3</a>
 </font>
</table>
<p>
 <table>
 <tr>
<td valign=top>
<font size=-1>
1:1</font>
<td>耶穌基督的奴僕，也是伊的使徒西門彼得，批寄互許個及阮相及得著同一樣寶貝的信，佇咱的上帝及救主耶穌基督的義的。
<tr>
<td valign=top>
<font size=-1>
1:2</font>
<td>願恩典、平安，對恁深知上帝及咱的主耶穌，加添多多互恁。
<tr>
<td valign=top>
<font size=-1>
1:3</font>
<td>因為上帝的權能已經用一切關係活命及敬虔的事賞賜咱，對佇深知彼個用家己的榮光及好德召咱者。
<tr>
<td valign=top>
<font size=-1>
1:4</font>
<td>對諸個已經有寶貝及極大的應允賞賜咱，欲互恁對諸個應允脫離世間對私慾所致的敗壞，得著有份佇上帝的性情。
<tr>
<td valign=top>
<font size=-1>
1:5</font>
<td>為著按呢，恁著盡力殷勤；佇恁的信，加添好德；佇好德，加添智識；
<tr>
<td valign=top>
<font size=-1>
1:6</font>
<td>佇智識，加添撙節；佇撙節，加添吞愞；佇吞愞，加添敬虔；
<tr>
<td valign=top>
<font size=-1>
1:7</font>
<td>佇敬虔，加添疼兄弟；佇疼兄弟，加添疼眾人。
<tr>
<td valign=top>
<font size=-1>
1:8</font>
<td>因為恁若有諸個到充滿，就欲互恁佇深知咱的主耶穌基督不致貧憚無結實。
<tr>
<td valign=top>
<font size=-1>
1:9</font>
<td>因為無諸個的人，就睛暝，只有看近近，已經<img src="../boe.jpg" width="16" height="16" align="absbottom" />記得伊前的罪有洗清。
<tr>
<td valign=top>
<font size=-1>
1:10</font>
<td>兄弟啊，所以著閣卡殷勤，來堅固恁的受召、受揀。因為恁行諸個，就永遠<img src="../boe.jpg" alt="" width="16" height="16" align="absbottom" />跋倒；
<tr>
<td valign=top>
<font size=-1>
1:11</font>
<td>是對按呢，欲大大賞賜恁入咱的救主──耶穌基督永遠佇啲的國。
<tr>
<td valign=top>
<font size=-1>
1:12</font>
<td>所以恁雖然已經知諸個事，閣堅固佇所有的真理，我欲常常互恁記得。
<tr>
<td valign=top>
<font size=-1>
1:13</font>
<td>我猶<img src="../tiam.jpg" width="16" height="16" align="absbottom" />佇此個布棚的時，點醒恁互恁會記得，我拍算是應該；
<tr>
<td valign=top>
<font size=-1>
1:14</font>
<td>家己知拆我的布棚的時近啦，照咱的主耶穌基督所指示我的。
<tr>
<td valign=top>
<font size=-1>
1:15</font>
<td>我也欲殷勤，互恁佇我過世的了後，不時會記得諸個事。
<tr>
<td valign=top>
<font size=-1>
1:16</font>
<td>因為阮平素互恁知咱的主耶穌基督的權能及伊的降臨，呣是用奇巧無影跡話，就是親目看見伊的大威嚴。
<tr>
<td valign=top>
<font size=-1>
1:17</font>
<td>因為伊對父上帝得著尊貴榮光，彼時對極大的榮光有此號聲，到佇伊講：「此個是我疼的子，我所歡喜的。」
<tr>
<td valign=top>
<font size=-1>
1:18</font>
<td>此個聲對天出，阮及伊佇聖山的時聽見。
<tr>
<td valign=top>
<font size=-1>
1:19</font>
<td>閣咱有先知的話會閣卡堅固，恁致意諸個是好，親像燈照佇黑暗，到佇天光，啟明星出現佇恁的心的時。
<tr>
<td valign=top>
<font size=-1>
1:20</font>
<td>第一，著先知，見若聖經中先知的話無通趁私奇的意思來開拆；
<tr>
<td valign=top>
<font size=-1>
1:21</font>
<td>因為未有先知的話對人的意思出，就是對上帝來的人，互聖神感動來講。
</table>
 <center>
 <hr>
 <a href="../hb5.php">回聖經目錄</a><br>
 </center>
 <p>
 </body>
 </html>
 
