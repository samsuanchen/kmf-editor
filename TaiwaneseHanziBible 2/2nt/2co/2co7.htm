<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>歌林多後書-7</title>
</head>
 <BODY TEXT="#000000" BGCOLOR="#FFFFFF" LINK="#0000FF" VLINK="#800080" ALINK="#FF0000"><hr>
 <h1 align=center>
歌 林 多 後 書 </h1>
 <table>
<tr>
<td valign=top>
<font size=+2>
章</font>
<td>
<font size=+1>
<a href="2co1.htm">
1</a>
<a href="2co2.htm">
2</a>
<a href="2co3.htm">
3</a>
<a href="2co4.htm">
4</a>
<a href="2co5.htm">
5</a>
<a href="2co6.htm">
6</a>
 </font>
 <font size=+2 color=red>
7 </font>
 <font size=+1>
<a href="2co8.htm">
8</a>
<a href="2co9.htm">
9</a>
<a href="2co10.htm">
10</a>
<a href="2co11.htm">
11</a>
<a href="2co12.htm">
12</a>
<a href="2co13.htm">
13</a>
 </font>
</table>
<p>
 <table>
 <tr>
<td valign=top>
<font size=-1>
7:1</font>
<td>所疼的兄弟啊，既然有諸個應允，咱著清氣本身，除去一切肉體、及神的垃墋，驚畏上帝，來完全成聖。
<tr>
<td valign=top>
<font size=-1>
7:2</font>
<td>著開闊恁的心來接納阮。阮未曾剋虧(khek-khui)人，未曾損壞(sún-hoāi)人，未曾偏(phiⁿ)人。
<tr>
<td valign=top>
<font size=-1>
7:3</font>
<td><p>我講按呢，呣是欲責罪恁。因為我已經有講，恁佇阮的心頭，同死同活。</p>
<tr>
<td valign=top>
<font size=-1>
7:4</font>
<td>我向佇恁大好膽，我為著恁大誇口，我滿心得著安慰；佇阮一切患難中我有格外(kek-goē)的歡喜。
<tr>
<td valign=top>
<font size=-1>
7:5</font>
<td>因為阮來到馬其頓的時，阮的肉體攏無平安，凡事抵著患難，外面有相爭，內面有驚。
<tr>
<td valign=top>
<font size=-1>
7:6</font>
<td>總是安慰卑微的人的就是上帝，用<u>提多</u>到來安慰阮； 
  <tr>
<td valign=top>
<font size=-1>
7:7</font>
<td>呣若用伊到，也是用伊對恁所受的安慰，來安慰阮；因為伊將恁的戀慕、恁的哀傷，恁向佇我的熱心，給阮講，致到我益發歡喜。
<tr>
<td valign=top>
<font size=-1>
7:8</font>
<td>我曾用批互恁煩惱，前雖然有呣過心，今就無啦；因為我看彼張批互恁煩惱的不過是暫時。
<tr>
<td valign=top>
<font size=-1>
7:9</font>
<td>今我歡喜，呣是因為恁煩惱，是因為恁有對煩惱致到反悔。因為恁煩惱是順上帝，互恁無一項對阮受剋虧(khek-khui)。
<tr>
<td valign=top>
<font size=-1>
7:10</font>
<td>因為順上帝的煩惱生出反悔，致到得著救，無有後來的退悔(thè-hoé)；若是世間的煩惱是致到死。
<tr>
<td valign=top>
<font size=-1>
7:11</font>
<td>因為恁看，恁此個順上帝的煩惱，佇恁有生出偌大的殷勤、怎樣的家己分訴、怎樣的怨慼(oàn-chhoeh)、怎樣的驚惶、怎樣的戀慕、怎樣的熱心、怎樣的責罰。恁佇此層(chit-chân)事，已經逐項表明家己是清氣。
<tr>
<td valign=top>
<font size=-1>
7:12</font>
<td>我前雖罔寫批互恁，呣是為著彼個剋虧((khek-khui)人的，也呣是為著彼個受剋虧的，是欲互恁為著阮的殷勤(un-khûn)佇上帝的面前對恁顯明。
<tr>
<td valign=top>
<font size=-1>
7:13</font>
<td>所以，阮已經受安慰。閣佇安慰中，因為<u>提多</u>的歡喜就阮的歡喜益發充滿，因為伊的心對恁眾人來得著安息。 
  <tr>
<td valign=top>
<font size=-1>
7:14</font>
<td>我若曾對伊誇口恁甚麼代誌，也就無見誚；因為阮對提多所誇口恁的話是真實，親像阮對恁所講的話也攏是真實。
<tr>
<td valign=top>
<font size=-1>
7:15</font>
<td>閣伊記念恁攏順服，用驚惶愕愕惙接納伊，就伊的心益發向佇恁。
<tr>
<td valign=top>
<font size=-1>
7:16</font>
<td>今我歡喜，因為論到恁，我凡事會放心得。
</table>
 <center>
 <hr>
 <a href="../hb5.php">回聖經目錄</a><br>
 </center>
 <p>
 </body>
 </html>
 
