<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>歌林多後書-12</title>
</head>
 <BODY TEXT="#000000" BGCOLOR="#FFFFFF" LINK="#0000FF" VLINK="#800080" ALINK="#FF0000"><hr>
 <h1 align=center>
歌 林 多 後 書</h1>
 <table>
<tr>
<td valign=top>
<font size=+2>
章</font>
<td>
<font size=+1>
<a href="2co1.htm">
1</a>
<a href="2co2.htm">
2</a>
<a href="2co3.htm">
3</a>
<a href="2co4.htm">
4</a>
<a href="2co5.htm">
5</a>
<a href="2co6.htm">
6</a>
<a href="2co7.htm">
7</a>
<a href="2co8.htm">
8</a>
<a href="2co9.htm">
9</a>
<a href="2co10.htm">
10</a>
<a href="2co11.htm">
11</a>
 </font>
 <font size=+2 color=red>
12 </font>
 <font size=+1>
<a href="2co13.htm">
13</a>
 </font>
</table>
<p>
 <table>
 <tr>
<td valign=top>
<font size=-1>
12:1</font>
<td>雖然無利益，我不得不著誇口。我欲講起主的異象及啟示。
<tr>
<td valign=top>
<font size=-1>
12:2</font>
<td>我識一人<img src="../tiam.jpg" width="16" height="16" align="absbottom">佇基督的，十四年前受帶到第三層天；（或是<img src="../tiam.jpg" alt="" width="16" height="16" align="absbottom">佇身軀，我呣知；或是無<img src="../tiam.jpg" alt="" width="16" height="16" align="absbottom">佇身軀，我也呣知；上帝知。）
<tr>
<td valign=top>
<font size=-1>
12:3</font>
<td>我識一個親像此號的人（或是<img src="../tiam.jpg" alt="" width="16" height="16" align="absbottom">佇身軀，或是無佇身軀，我呣知，上帝知。）
<tr>
<td valign=top>
<font size=-1>
12:4</font>
<td>伊受帶到樂園，聽見<img src="../boe.jpg" width="16" height="16" align="absbottom">得通講的話，就是人所呣通講的。 
  <tr>
<td valign=top>
<font size=-1>
12:5</font>
<td>我欲為著此號人誇口；若是為著家己，除我的軟弱以外，我無欲誇口。
<tr>
<td valign=top>
<font size=-1>
12:6</font>
<td>我若愛欲誇口也呣是戇，因為我欲講真實；總是我家己約束，驚了人的評論我卡過頭佇伊所看見我，抑是伊對我所聽見的。
<tr>
<td valign=top>
<font size=-1>
12:7</font>
<td>因為諸個啟示的極大，免得我過頭自高，所以互我肉體內有茦，就是撒但的使者來拍我，免得我過頭自高。
<tr>
<td valign=top>
<font size=-1>
12:8</font>
<td>為著按呢，我三擺求主，互彼個離開我。
<tr>
<td valign=top>
<font size=-1>
12:9</font>
<td>伊給我講：「有我的恩你就夠額，因為我的氣力是佇人的軟弱來成。」所以，我真歡喜卡愛誇口我諸個軟弱，互基督的氣力住佇我。
<tr>
<td valign=top>
<font size=-1>
12:10</font>
<td>所以我為著基督，掠諸個軟弱、欠缺、窘逐、困迫做歡喜；因為我軟弱的時，反轉有氣力。
<tr>
<td valign=top>
<font size=-1>
12:11</font>
<td>我成做戇，是恁迫著我。因為我合該著互恁謳咾。我雖然無甚麼佇啲，實在無卡輸許個上等的使徒。
<tr>
<td valign=top>
<font size=-1>
12:12</font>
<td>使徒的證據，我果然用百般的吞愞，來行佇恁中間，就是諸個兆頭、神蹟、權能。
<tr>
<td valign=top>
<font size=-1>
12:13</font>
<td>除去此項我無連累恁，以外，恁猶有甚麼事呣值著其餘的教會？此個無公道的所在，請恁寬恕我。
<tr>
<td valign=top>
<font size=-1>
12:14</font>
<td>今此個是我第三擺備辦便欲去恁遐，也無欲連累恁；我所憶(it)著的就是恁，呣是恁的物。因為子兒呣應該給父母捏積(lia̍p-chek)，是父母給子兒捏積。
<tr>
<td valign=top>
<font size=-1>
12:15</font>
<td>我真歡喜為著恁的靈魂來開費，也費盡家己的生命。總無我愈疼恁，愈少得著恁的疼嗎？
<tr>
<td valign=top>
<font size=-1>
12:16</font>
<td>有人講我無拖倕(thoa-thū)恁，是我奇巧用詭譎的步數來提恁。
<tr>
<td valign=top>
<font size=-1>
12:17</font>
<td>我所差去恁遐的人，其中我有曾用甚麼人<img src="../lut.jpg" width="16" height="16" align="absbottom">(lut)恁啊？ 
  <tr>
<td valign=top>
<font size=-1>
12:18</font>
<td>我勸<u>提多</u>，也差一個兄弟及伊去。<u>提多</u>曾<img src="../lut.jpg" alt="" width="16" height="16" align="absbottom">(lut)恁嗎？阮所行豈呣是同一個神？同一樣的腳步嗎？
<tr>
<td valign=top>
<font size=-1>
12:19</font>
<td>恁到今，掠做阮對恁啲分訴；阮<img src="../tiam.jpg" width="16" height="16" align="absbottom">佇基督講話佇上帝的面前。所疼的兄弟啊，一切的事攏是為著建立恁。
<tr>
<td valign=top>
<font size=-1>
12:20</font>
<td>因為我啲驚，驚了我來的時，豈採抵著恁無照我所愛，也恁抵著我照恁所呣愛；驚了有相爭、怨妒、受氣、結黨、誹謗、講尻脊後(ka-chiah-āu)話、品嗙(phin-phóng)、紛亂諸個事。
<tr>
<td valign=top>
<font size=-1>
12:21</font>
<td>也驚了我閣來的時，我的上帝互我佇恁的面前卑微，我也為著多多從前(chiông-chiân)犯罪，也無反悔所行的污穢(ù-oè)、姦淫、放蕩的人來憂悶。
</table>
 <center>
 <hr>
 <a href="../hb5.php">回聖經目錄</a><br>
<br>
 </center>
 <p>
 </body>
 </html>
 
