<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>歌林多後書-1</title>
</head>
 <BODY TEXT="#000000" BGCOLOR="#FFFFFF" LINK="#0000FF" VLINK="#800080" ALINK="#FF0000"><hr>
 <h1 align=center>
歌 林 多 後 書 </h1>
 <table>
<tr>
<td valign=top>
<font size=+2>
章</font>
<td>
<font size=+1>
 </font>
 <font size=+2 color=red>
1 </font>
 <font size=+1>
<a href="2co2.htm">
2</a>
<a href="2co3.htm">
3</a>
<a href="2co4.htm">
4</a>
<a href="2co5.htm">
5</a>
<a href="2co6.htm">
6</a>
<a href="2co7.htm">
7</a>
<a href="2co8.htm">
8</a>
<a href="2co9.htm">
9</a>
<a href="2co10.htm">
10</a>
<a href="2co11.htm">
11</a>
<a href="2co12.htm">
12</a>
<a href="2co13.htm">
13</a>
 </font>
</table>
<p>
 <table>
 <tr>
<td valign=top>
<font size=-1>
1:1</font>
<td>對上帝的旨意做基督耶穌的使徒<u>保羅</u>及兄弟<u>提摩太</u>，批寄互上帝的教會佇<u>哥林多</u>的，以及遍<u>亞該亞</u>攏總的聖徒。
<tr>
<td valign=top>
<font size=-1>
1:2</font>
<td>願恁對咱的父上帝及主耶穌基督得著恩典、平安！
<tr>
<td valign=top>
<font size=-1>
1:3</font>
<td>願咱的主耶穌基督的上帝，也是伊的父，就是憐憫的父，賞賜逐樣安慰的上帝得著謳咾。
<tr>
<td valign=top>
<font size=-1>
1:4</font>
<td>阮佇逐樣患難中，伊安慰阮，欲互阮對上帝所安慰阮的安慰，來安慰逐樣患難中的人。
<tr>
<td valign=top>
<font size=-1>
1:5</font>
<td>因為親像基督的艱苦滿出來到佇阮，阮的安慰也對基督滿滿。
<tr>
<td valign=top>
<font size=-1>
1:6</font>
<td>阮或是受患難，是欲做恁受安慰，及得救的路用；或是受安慰，是欲做恁受安慰的路用；此個安慰互恁會吞愞艱苦，照阮所抵著的一樣。
<tr>
<td valign=top>
<font size=-1>
1:7</font>
<td>閣阮所替恁向望的是堅固，因為知恁既然有份佇諸個艱苦，就有份佇安慰，也是按呢。
<tr>
<td valign=top>
<font size=-1>
1:8</font>
<td>兄弟啊，論到阮佇<u>亞西亞</u>所抵著的患難，阮呣愛恁呣知，是受壓重真殄(thiám)，到當<img src="../boe.jpg" width="16" height="16" align="absbottom">起，連活也無向望； 
  <tr>
<td valign=top>
<font size=-1>
1:9</font>
<td>阮家己心內也按算會死，欲互阮無倚靠家己，獨獨倚靠互死人復活的上帝。
<tr>
<td valign=top>
<font size=-1>
1:10</font>
<td>伊已經救阮脫離許大的死無，閣欲救阮，阮也向望伊猶欲救阮。
<tr>
<td valign=top>
<font size=-1>
1:11</font>
<td>恁也用祈禱來幫助阮，欲互多多人因為阮來感謝，就是為著阮對多多人祈禱所得著的恩。
<tr>
<td valign=top>
<font size=-1>
1:12</font>
<td>因為阮所誇口的，阮的良心也做阮的干證，就是阮照上帝的聖潔及誠實，呣是用肉體的智慧，是用上帝的恩，往來佇世間，對恁閣卡是按呢。
<tr>
<td valign=top>
<font size=-1>
1:13</font>
<td><p>因為阮所寫互恁的無別項，獨獨恁所讀、所認的，我也向望恁到尾欲認伊；</p>
<tr>
<td valign=top>
<font size=-1>
1:14</font>
<td>親像恁中間有人認阮，佇咱的主耶穌的日掠阮做恁的誇口，親像阮也掠恁做阮的誇口。
<tr>
<td valign=top>
<font size=-1>
1:15</font>
<td>我因為信按呢，本議定欲代先就近恁，互恁重再得著利益；
<tr>
<td valign=top>
<font size=-1>
1:16</font>
<td>也愛對恁遐經過，去<u>馬其頓</u>，閣對<u>馬其頓</u>去恁遐，互恁送我去<u>猶太</u>。
<tr>
<td valign=top>
<font size=-1>
1:17</font>
<td>我已經議定按呢，豈有用浮漂嗎？抑是我所議定的，是照肉體來議定，致到我有彼個是，是，亦有彼個呣是，呣是嗎？
<tr>
<td valign=top>
<font size=-1>
1:18</font>
<td>上帝是信實，按呢阮所對恁講的話，也無有是及呣是。
<tr>
<td valign=top>
<font size=-1>
1:19</font>
<td>因為對阮諸個就是對我及<u>西拉提摩太</u>，佇恁中間所傳上帝的子耶穌基督，無有是及呣是，在佇伊只有是若定。 
  <tr>
<td valign=top>
<font size=-1>
1:20</font>
<td>因為上帝所應允的，無論偌多，在佇伊攏有是。所以阿們也是對伊，互上帝對咱得著榮光。
<tr>
<td valign=top>
<font size=-1>
1:21</font>
<td>今堅固阮及恁佇基督，閣用油抹咱的是上帝。
<tr>
<td valign=top>
<font size=-1>
1:22</font>
<td>伊也給咱蓋印，閣賞賜神佇咱的心做定。
<tr>
<td valign=top>
<font size=-1>
1:23</font>
<td>我指我的活命求上帝做干證，我無閣到<u>哥林多</u>是因為寬容恁。 
  <tr>
<td valign=top>
<font size=-1>
1:24</font>
<td>呣是阮管轄(koán-hat)恁的信，是幫助恁的歡喜，因為恁對信來徛在。
</table>
 <center>
 <hr>
 <a href="../hb5.php">回聖經目錄</a><br>
<br>
 </center>
 <p>
 </body>
 </html>
 
