<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>腓 利 門 書-1</title>
</head>
 <BODY TEXT="#000000" LINK="#0000FF" VLINK="#800080" ALINK="#FF0000"><hr>
 <h1 align=center>
腓 利 門 書</h1>
 <table>
<tr>
<td valign=top>
<font size=+2>
章</font>
<td>
<font size=+1>
 </font>
 <font size=+2 color=red>
1 </font>
 <font size=+1>
 </font>
</table>
<p>
 <table>
 <tr>
<td valign=top>
<font size=-1>
1:1</font>
<td>做基督耶穌的囚犯 ( siû-hoãn) <u>保羅</u>，及兄弟<u>提摩太</u>批寄互阮所疼同著磨的<u>腓利門</u>，
<tr>
<td valign=top>
<font size=-1>
1:2</font>
<td>及姊妹<u>亞腓亞</u>以及及我同當兵的<u>亞基布</u>，及聚集佇你的家的教會。
<tr>
<td valign=top>
<font size=-1>
1:3</font>
<td>願恁對咱的父上帝及主耶穌基督得著恩典、平安！
<tr>
<td valign=top>
<font size=-1>
1:4</font>
<td>我常常感謝我的上帝，佇我祈禱的中間數念你；
<tr>
<td valign=top>
<font size=-1>
1:5</font>
<td>因為聽見你的仁愛及你所有的信，就是向主耶穌及顯出佇眾聖徒的。
<tr>
<td valign=top>
<font size=-1>
1:6</font>
<td>願你的信的相通有功效，通深知恁中間萬項的好來歸佇基督。
<tr>
<td valign=top>
<font size=-1>
1:7</font>
<td>兄弟啊，我為著你的仁愛，大歡喜，大安慰，因為聖徒的心對你得著安息。
<tr>
<td valign=top>
<font size=-1>
1:8</font>
<td>所以我雖然佇基督有通好膽將所合宜行的吩咐你，
<tr>
<td valign=top>
<font size=-1>
1:9</font>
<td>獨獨因為相疼的緣故寧可求你，我就是年老的<u>保羅</u>，現今也為著基督耶穌來受關監，
<tr>
<td valign=top>
<font size=-1>
1:10</font>
<td>我為著我的子，就是我佇掛鐵鍊的時所生的<u>阿尼西謀</u>來求你。
<tr>
<td valign=top>
<font size=-1>
1:11</font>
<td>伊前無利益你，現今就做你我的利益。
<tr>
<td valign=top>
<font size=-1>
1:12</font>
<td>我有差伊閣倒去你遐；此人就是我的心腹。
<tr>
<td valign=top>
<font size=-1>
1:13</font>
<td>我本愛留伊及我住，通佇我為著福音掛鐵鍊的時替你服事我。
<tr>
<td valign=top>
<font size=-1>
1:14</font>
<td>總是未知你的意思，我就呣愛做甚麼，是欲互你的好呣是出佇勉強，是出佇甘願。
<tr>
<td valign=top>
<font size=-1>
1:15</font>
<td>因為伊暫時離開你，豈採是欲互你通永遠得著伊，
<tr>
<td valign=top>
<font size=-1>
1:16</font>
<td>呣是猶原做奴僕，是贏過奴僕，就是做所疼的兄弟。我實在看伊做按呢，何況伊是你家內的人！閣是屬佇主的，豈無閣卡疼伊嗎？
<tr>
<td valign=top>
<font size=-1>
1:17</font>
<td>所以你若掠我做同伴，著接納伊，親像接納我。
<tr>
<td valign=top>
<font size=-1>
1:18</font>
<td> 伊若有剋虧你，抑是欠你甚麼，通算我的數；
<tr>
<td valign=top>
<font size=-1>
1:19</font>
<td>我<u>保羅</u>親手寫，我欲坐額。免我給你講，你所欠我的是你本身的生命。 
  <tr>
<td valign=top>
<font size=-1>
1:20</font>
<td>是啦，兄弟啊，互我佇主對你得著歡喜，互我的心佇基督得著安息。
<tr>
<td valign=top>
<font size=-1>
1:21</font>
<td>我已經深信你的順趁，就寫批互你，因為知你所欲行的會過頭佇我所講的。
<tr>
<td valign=top>
<font size=-1>
1:22</font>
<td>閣也著備辦所在互我住；因為我向望對恁的祈禱，上帝欲將我賞賜恁。
<tr>
<td valign=top>
<font size=-1>
1:23</font>
<td><u>以巴弗</u>就是佇基督耶穌及我做同關監的請安你。 
  <tr>
<td valign=top>
<font size=-1>
1:24</font>
<td>及我相及著磨的<u>馬可</u>、<u>亞里達古</u>、<u>底馬</u>、<u>路加</u>也請安你。 
  <tr>
<td valign=top>
<font size=-1>
1:25</font>
<td>願咱的主耶穌基督的恩典及恁的神相及佇啲。阿門！
</table>
 <center>
 <hr>
 <a href="../hb5.php">回聖經目錄</a><br />
 <br>
 </center>
 <p>
 </body>
 </html>
 
