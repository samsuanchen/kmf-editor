<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>以弗所書-1</title>
</head>
 <BODY TEXT="#000000" BGCOLOR="#FFFFFF" LINK="#0000FF" VLINK="#800080" ALINK="#FF0000"><hr>
 <h1 align=center>
以 弗 所 書 </h1>
 <table>
<tr>
<td valign=top>
<font size=+2>
章</font>
<td>
<font size=+1>
 </font>
 <font size=+2 color=red>
1 </font>
 <font size=+1>
<a href="eph2.htm">
2</a>
<a href="eph3.htm">
3</a>
<a href="eph4.htm">
4</a>
<a href="eph5.htm">
5</a>
<a href="eph6.htm">
6</a>
 </font>
</table>
<p>
 <table>
 <tr>
<td valign=top>
<font size=-1>
1:1</font>
<td>對上帝的旨意，做基督耶穌的使徒<u>保羅</u>，批寄互<img src="../tiam.jpg" width="16" height="16" align="absbottom"><u>以弗所</u>諸個聖徒，忠信佇基督耶穌的。
<tr>
<td valign=top>
<font size=-1>
1:2</font>
<td>願恁對咱的父上帝及主耶穌基督得著恩典、平安！
<tr>
<td valign=top>
<font size=-1>
1:3</font>
<td>願咱的主耶穌基督的上帝也是伊的父得著謳咾！伊佇基督曾賞賜咱佇天裡逐項屬佇神的福氣：
<tr>
<td valign=top>
<font size=-1>
1:4</font>
<td>就是照伊創造世間的代先，佇基督揀咱，互咱佇伊的面前成做聖，無通嫌；
<tr>
<td valign=top>
<font size=-1>
1:5</font>
<td>伊照伊的旨意所歡喜的，用仁愛代先定著咱對耶穌基督得著做子來歸佇伊，
<tr>
<td valign=top>
<font size=-1>
1:6</font>
<td>互伊恩典的榮光得著謳咾；此個恩典就是伊佇所疼的子賞賜咱的。
<tr>
<td valign=top>
<font size=-1>
1:7</font>
<td><img src="../tiam.jpg" alt="" width="16" height="16" align="absbottom">佇伊咱對伊的血得著贖回，赦免罪過，照伊恩典的富有。
<tr>
<td valign=top>
<font size=-1>
1:8</font>
<td>伊將此個恩典用逐樣的智慧及見識，賞賜咱到滿滿；
<tr>
<td valign=top>
<font size=-1>
1:9</font>
<td>已經互咱知伊旨意的奧妙，照伊的好意，
<tr>
<td valign=top>
<font size=-1>
1:10</font>
<td>就是伊佇本身所代先定著的，欲佇諸個日期圓滿的時，設法互萬物不論佇天裡的、佇地裡的，攏佇基督來合一。
<tr>
<td valign=top>
<font size=-1>
1:11</font>
<td><img src="../tiam.jpg" alt="" width="16" height="16" align="absbottom">佇伊咱也成做家業；就是代先受定著的，照彼個趁家己的旨意、行萬項有者的意思，
<tr>
<td valign=top>
<font size=-1>
1:12</font>
<td>欲互伊的榮光對阮代先向望佇基督的人得著謳咾。
<tr>
<td valign=top>
<font size=-1>
1:13</font>
<td><img src="../tiam.jpg" alt="" width="16" height="16" align="absbottom">佇伊恁也已經聽見真理的道，救恁的福音，既然信，就<img src="../tiam.jpg" alt="" width="16" height="16" align="absbottom">佇伊有受所應允的聖神蓋印。
<tr>
<td valign=top>
<font size=-1>
1:14</font>
<td>伊就是做咱承接業的準當，到上帝所得著的業贖回，互伊的榮光得著謳咾。
<tr>
<td valign=top>
<font size=-1>
1:15</font>
<td>因為按呢，我既然聽見恁中間佇主耶穌的信，及顯出佇眾聖徒的仁愛，
<tr>
<td valign=top>
<font size=-1>
1:16</font>
<td>就為著恁感謝無息。祈禱的時數念恁，
<tr>
<td valign=top>
<font size=-1>
1:17</font>
<td>求咱的主耶穌基督的上帝，榮光的父，賞賜恁智慧啟示的神，來深識上帝，
<tr>
<td valign=top>
<font size=-1>
1:18</font>
<td>恁的心目得著光明，互恁知伊召人所向望的是怎樣，伊的業佇聖徒中榮光的富有到怎樣；
<tr>
<td valign=top>
<font size=-1>
1:19</font>
<td>閣知伊的權能向佇咱諸個信的人大到怎樣，
<tr>
<td valign=top>
<font size=-1>
1:20</font>
<td>照伊前所曾行佇基督大權能大氣力的功用，互伊對死人中復活，佇天裡坐伊的大旁，
<tr>
<td valign=top>
<font size=-1>
1:21</font>
<td><img src="../poa.jpg" width="16" height="16" align="absbottom">(pôaⁿ)過攏總辦政事的、掌權的、才能的、治理的，及一切所號的名；呣若佇今世也佇來世，攏<img src="../poa.jpg" alt="" width="16" height="16" align="absbottom">(pôaⁿ)過遠遠。
<tr>
<td valign=top>
<font size=-1>
1:22</font>
<td>閣互萬項有降服佇伊的腳下，閣將伊做管萬有的頭來賞賜教會。
<tr>
<td valign=top>
<font size=-1>
1:23</font>
<td>教會是伊的身軀，伊所充滿的，伊也是用萬有充滿萬有的。
</table>
 <center>
 <hr>
 <a href="../hb5.php">回聖經目錄</a><br>
 </center>
 <p>
 </body>
 </html>
 
