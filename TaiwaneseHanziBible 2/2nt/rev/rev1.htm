 <!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>啟 示 錄-1</title>
</head>
 <BODY TEXT="#000000" LINK="#0000FF" VLINK="#800080" ALINK="#FF0000"><hr>
 <h1 align=center>
啟 示 錄</h1>
 <table>
<tr>
<td valign=top>
<font size=+2>
章</font>
<td>
<font size=+1>
 </font>
 <font size=+2 color=red>
1 </font>
 <font size=+1>
<a href="rev2.htm">
2</a>
<a href="rev3.htm">
3</a>
<a href="rev4.htm">
4</a>
<a href="rev5.htm">
5</a>
<a href="rev6.htm">
6</a>
<a href="rev7.htm">
7</a>
<a href="rev8.htm">
8</a>
<a href="rev9.htm">
9</a>
<a href="rev10.htm">
10</a>
<a href="rev11.htm">
11</a>
<a href="rev12.htm">
12</a>
<a href="rev13.htm">
13</a>
<a href="rev14.htm">
14</a>
<a href="rev15.htm">
15</a>
<a href="rev16.htm">
16</a>
<a href="rev17.htm">
17</a>
<a href="rev18.htm">
18</a>
<a href="rev19.htm">
19</a>
<a href="rev20.htm">
20</a>
<a href="rev21.htm">
21</a>
<a href="rev22.htm">
22</a>
 </font>
</table>
<p>
 <table border="0">
 <tr>
<td valign=top>
<font size=-1>
1:1</font>
<td>耶穌基督的啟示，就是上帝所互伊，來指示伊諸個奴僕的，就是欲緊緊成的事。伊就託伊的天使去指點伊的奴僕約翰。
<tr>
<td valign=top>
<font size=-1>
1:2</font>
<td>約翰就是將上帝的道及耶穌基督的干證，見若伊所有看見的來做干證。
<tr>
<td valign=top>
<font size=-1>
1:3</font>
<td>凡若讀及聽許個讖語來守其中所記載的，有福氣，因為日期近啦。
<tr>
<td valign=top>
<font size=-1>
1:4</font>
<td>約翰寄批互亞西亞七個教會。願恁得著恩典、平安！對彼個現在佇啲、早佇啲、將來亦佇啲的，以及對伊座位前七個神，
<tr>
<td valign=top>
<font size=-1>
1:5</font>
<td>閣對耶穌基督就是忠信的干證、死人中頭一個活的、地上諸個王的主宰。伊疼咱，用伊的血解放咱脫離咱的罪，
<tr>
<td valign=top>
<font size=-1>
1:6</font>
<td>互咱做國，做伊的父上帝的祭司。願榮光、權能歸佇伊，到代代。阿們！
<tr>
<td valign=top>
<font size=-1>
1:7</font>
<td>伊坐雲來！眾目睭欲看見伊，連鑿伊的人亦欲看見伊；地上的族攏欲為著伊來啼哭。實在是按呢。阿們！
<tr>
<td valign=top>
<font size=-1>
1:8</font>
<td>主上帝講：「我是阿利法，閣是奧美加，現在佇啲、早佇啲、將來佇啲的，是全能者。」
<tr>
<td valign=top>
<font size=-1>
1:9</font>
<td>我──約翰就是恁的兄弟，相及有份佇耶穌的患難，及伊的國，及伊的吞愞的，為著上帝的道，及耶穌的干證，曾<img src="../tiam.jpg" width="16" height="16" align="absmiddle" />佇一個海嶼名叫<u>拔摩</u>。
<tr>
<td valign=top>
<font size=-1>
1:10</font>
<td>佇主的日，我互神感動，聽見佇我的後面有大聲親像號頭，講：
<tr>
<td valign=top>
<font size=-1>
1:11</font>
<td>「你所看見的著寫佇冊裡，寄互彼七個教會就是<u>以弗所</u>、<u>士每拿</u>、<u>別迦摩</u>、<u>推雅推喇</u>、<u>撒狄</u> ( sat-tek )、<u>非拉鐵非</u>、<u>老底嘉</u>。」
<tr>
<td valign=top>
<font size=-1>
1:12</font>
<td>我就越轉身，愛看及我講話的聲；已經越轉，就看見七支的金燈台。
<tr>
<td valign=top>
<font size=-1>
1:13</font>
<td>燈台中有親像人子的，身軀穿長衫，胸坎縖 ( hâ ) 金帶。
<tr>
<td valign=top>
<font size=-1>
1:14</font>
<td>伊的頭殼及頭毛攏白，親像白的綿，親像雪；伊的目睭親像火焰；
<tr>
<td valign=top>
<font size=-1>
1:15</font>
<td>伊的腳親像光亮的銅，親像過火爐鍛煉的；聲親像多多條水的聲。
<tr>
<td valign=top>
<font size=-1>
1:16</font>
<td>佇伊的正手有七粒星，對伊的嘴吐出雙面利的劍；伊的面貌親像炎日射出光。
<tr>
<td valign=top>
<font size=-1>
1:17</font>
<td>我看見伊，就仆佇伊的腳前，親像死。伊用正手按我，講：「莫得驚！我是起頭的，及續尾的，亦是活的；
<tr>
<td valign=top>
<font size=-1>
1:18</font>
<td>我曾死，今你看，我是活到代代；閣有死無及陰府的鎖匙。
<tr>
<td valign=top>
<font size=-1>
1:19</font>
<td>所以你著將所看見的，以及現今所有的，及後來欲成的事，寫伊。
<tr>
<td valign=top>
<font size=-1>
1:20</font>
<td>你所看見、我正手頂七粒星的奧妙及七支的金燈台，七粒星就是七個教會的使者，七支燈台就是七個教會。」
</table>
 <center>
 <hr>
 <a href="../hb5.php">回聖經目錄</a>
 </center>
 <p>
 </body>
 </html>
 
